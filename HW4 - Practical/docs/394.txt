امام حسن عسکری ع و اماده سازی شیعه برای عصر غیبت خبرگزاری شبستان رسانه حوزه دین فرهنگ و اندیشه امام حسن عسکری ع و اماده سازی شیعه برای عصر غیبتخبرگزاری شبستان: امام حسن عسکری ع با ایجاد شبکه وکالت ارتباط خود را با شیعیان حفظ کرده و در عین حال انان را برای دوران غیبت فرزند گرامی اش حضرت مهدی موعود ع اماده کردند. خبرگزاری شبستان: هشتم ربیع الثانی در تقویم شیعیان بزرگداشت ولادت امامی است که نام گرامی او یاداور نام فرزند برومندش امام مهدی حضرت صاحب الزمان عج است؛ امامی که با تمهید و زمینه‏ سازی روحی و عقیدتی شیعیان را برای رود به دوران غیبت اماده کرد. امام یازدهم شیعیان حسن بن علی ع نام دارد و کنیه ایشان ابومحمد و لقبش زکی و عسکری است. ایشان در 8 ربیع الثانی سال 232 هجری در مدینه به دنیا امد و در جمعه هشتم ربیع الاول سال 260 در سن 28 سالگی به شهادت رسید و در سامرا به خاک سپرده شد. خلفای عباسی برای اینکه امامان معصوم ع را تحت نظر بگیرند و بر فعالیت‌های فکری و سیاسی انان احاطه داشته باشند انان را از مدینه منوره که مرکز علم و دین بود به بغداد و سامرا و خراسان که پایتخت‌های دستگاه حاکمه بود فرامی خواندند. به همین جهت امام حسن عسکری ع تقریبا تمام عمر را یا در زندان و یا در تبعید به سر برد. حضرت 2 ساله بود که به همراه پدرش به تبعیدگاه رفت و مدت 20 سال همراه با ان حضرت در تبعید بود. به همین دلیل اصحاب نمی‌توانستند خدمت ایشان برسند اما امام حسن عسکری ع با ایجاد تشکیلات سری پیروان خود را سازماندهی کرد. ایجاد شبکه ارتباطی وکالت برای ارتباط با شیعیانفشار حکومت غاصب عباسی بر شیعیان به ویژه بر رهبر انان امام حسن عسکری ع به قدری در این دوره شدت گرفته بود که امام را ناگزیر کردند هر هفته در دربار حاضر شود. یکی از شیعیان نقل می‌کند در یکی از روزهایی که قرار بود امام ع به دارالخلافه برود. ما در نقطه‌ای به انتظار دیدار وی جمع شدیم در این حال توقیعی از طرف ان حضرت بدین مضمون به ما رسید: «کسی بر من سلام و حتی اشاره هم به طرف من نکند زیرا که در امان نیستید». این روایت به خوبی نشان می‌دهد که امام ع و شیعیان تا چه حد تحت نظر و کنترل دستگاه خلافت بوده‌اند و امام ع نیز با رعایت تقیه جان خویش و شیعیان را حفظ می‌کرده است. خلفای عباسی به همین کنترل شدید بسنده نکرده بلکه امام را بازداشت کردند و در محله­«عسکر» ­سامرا که یک منطقه نظامی بود در تبعید نگهداشتند به همین جهت حضرت به «عسکری» معروف شدند. اما با وجود همه این تدابیر شدید امنیتی که حکومت عباسی ترتیب داده بود از انجا که امر الهی قطعا تحقق می‌یابد امام حسن عسکری ع با ایجاد شبکه وکالت ارتباط خود را با شیعیان حفظ کرده و در عین حال انان را برای دوران غیبت فرزند گرامی اش حضرت مهدی موعود ع اماده کرد. در زمان امام حسن عسکری ع شیعیان در مناطق مختلف و شهرهای متعددی زندگی می‌کردند و این گستردگی و پراکندگی مراکز تجمع شیعیان مستلزم وجود سازمان ارتباطی منظمی بود تا پیوند شیعیان را با حوزه امامت از یک سو و ارتباط انان را با همدیگر از سوی دیگر برقرار سازد. این نیاز از زمان امام نهم حضرت امام جواد ع احساس می‌شد و به همین جهت شبکه ارتباطی وکالت و نصب نمایندگان در مناطق گوناگون به منظور برقراری چنین سیستمی مورد اجرا گذاشته ‌شد که تا زمان امام عسکری ع نیز ادامه پیدا کرد. مام حسن عسکری ع نمایندگانی از میان چهره‌های شاخص و شخصیت‌های برجسته شیعیان برگزید و در مناطق متعدد منصوب کرد و از این طریق با پیروان خویش در ارتباط بود. امام از طریق اعزام پیک‌ها نیز با شیعیان و پیروان خود ارتباط برقرار می‌ساخت و از این راه مشکلات انان را برطرف می‌کرد. به عنوان نمونه می‌توان از فعالیت‌های «ابوالأریان» یکی از نزدیکترین یاران امام یاد کرد او نامه‌ها و پیام‌های امام را به پیروان ان حضرت می‌رساند و متقابلا نامه‌ها سؤال‌ها مشکلات و وجوه ارسالی شیعیان را در سامرا به محضر امام می‌رساند. مبارزه امام حسن عسکری ع علیه فرقه‌های مختلف انحرافیدر دوران امام یازدهم یعنی نیمه اول قرن سوم هجری فرقه‌ها و مذاهب مختلفی در درون جامعه اسلامی شکل گرفته بود. عالمان این مذاهب درصدد گسترش عقاید باطل و انحرافی خویش بودند. امام حسن عسکری ع علاوه بر مبارزات سیاسی که عمدتا به صورت پنهان و در قالب سیستم پنهانی وکالت دنبال می‌شد با این فرقه‌های منحرف نیز برخورد داشت انحرافات انها را بیان می‌کرد و شیعیان را از افتادن در دام انان نجات می‌داد. از جمله این فرقه‌های انحرافی غالیان صوفیان مفوضه واقفیه معتزله ثنویه و جاعلان حدیث بودند. از سال 240 و بعد از دوره معتصم عباسی یک جریان ضد معتزله و ضد عقلانیت پدید امد که از متوکل عباسی شروع شد. متوکل عباسی قشری‌ترین خلیفه بنی عباس بود و از نظر تفکری نهضت «احمد حنبل» که حدیث گرا بود را تأیید می‌کرد. متوکل با اینکه خود فردی فاسق بود خیلی ظاهرگرا بود و علیه عقلانیت معتزله که در زمان مأمون و معتصم حاکم بود اقداماتی کرد که نتیجه ان ظاهرگرایی یکی ظهور مذهب «حنبلیه» و بعدها در قرن چهارم نیز باعث ظهور «اشاعره» شد که حدیث گرا و قایل به جبر بودند. بر خلاف معتزله و شیعه که عقلانی بودند و نسبت به حکومت وقت معترض بودند اشاعره چنین نبودند و حکومت وقت را مورد پذیرش قرار می‌دادند. بر این اساس بود که در زمان متوکل عباسی هم رهبران معتزله زندانی بودند و هم رهبران شیعه. این عوامل سبب شد تا شرایط خفقان اجتماعی پدید بیاید. نتیجه این شرایط اجتماعی نوعی مخفی گرایی بود که امامان شیعه از جمله امام حسن عسکری ع اعمال می‌کردند. امام حسن عسکری بیش از 28 سال عمر نکرد ولی در مدت 6 سال امامت و ریاست روحانی اسلامی اثار مهمی از تفسیر قران و نشر احکام و بیان مسایل فقهی و جهت دادن به حرکت انقلابی شیعیانی که از راههای دور برای کسب فیض به محضر امام می‌رسیدند بر جای گذاشت. شهادت امام حسن عسکری عشهادت ان حضرت را روز جمعه هشتم ماه ربیع الاول سال 260 هجری نوشته‌اند. در شرح چگونگی شهادت ان امام بزرگوار امده است: فرزند عبیدالله بن خاقان گوید روزی برای پدرم که وزیر معتمد عباسی بود خبر اوردند که امام حسن عسکری رنجور شده پدرم به سرعت خبر را به خلیفه رساند. خلیفه پنج نفر از معتمدان و مخصوصان خود را با او همراه کرد. یکی از ایشان «نحریر» خادم از محرمان خاص خلیفه بود امر کرد که ایشان پیوسته ملازم خانه ان حضرت بوده و بر احوال ان حضرت نظارت داشته باشند. یک طبیب را مقرر کرد هر بامداد و پسین نزد ان حضرت رفته و از احوال او اگاه شود. بعد از دو روز برای پدرم خبر اوردند که مرض ان حضرت سخت و ضعف بر او مستولی شده است. پس بامداد نزد ان حضرت رفت و اطبا را امر کرد که از خدمت ان حضرت دور نشوند و قاضی القضات را طلبید و گفت ده نفر از علمای مشهور را حاضر گردان که پیوسته نزد ان حضرت باشند. این کارها را برای ان می‌کردند تا ان زهری که به ان حضرت ع داده بودند بر مردم معلوم نشود و نزد مردم وانمود کنند که ان حضرت به مرگ طبیعی از دنیا رفته است بعد از گذشت چند روز از ماه ربیع الاول سال 260 هجری قمری ان حضرت در سن 28 سالگی به سرای باقی شتافت. بعد از ان خلیفه خطر فرزند امام حسن عسکری ع را احساس و درپی یافتن وی برامد زیرا شنیده بود فرزند ان حضرت بر عالم مستولی شده و اهل باطل را منقرض خواهد کرد این تفحص‌ها دو سال ادامه داشت. این جستجوها نتیجه هراسی بود که معتصم عباسی و خلفای قبل و بعد از او از طریق روایات مورد اعتمادی که به حضرت رسول الله ص می‌پیوست شنیده بودند که از نرگس خاتون و حضرت امام حسن عسکری ع فرزندی پاک‌گهر ملقب به «مهدی اخر الزمان» همنام با رسول اکرم ص ولادت خواهد یافت و تخت ستمگران را واژگون و به سلطه و سلطنت انها خاتمه خواهد داد. بدین جهت به بهانه‌های مختلف در خانه حضرت عسکری ع رفت و امد بسیار می‌کردند تا از ان فرزند گرامی اثری بیابند و او را از بین ببرند. ماجرای جانشین بر حق امام عسکری عابوالادیان از اصحاب امام حسن عسکری می‌گوید: من خدمت حضرت امام حسن عسکری ع می‌کردم. نامه‌های ان حضرت را به شهرها می‌بردم. در روزهای اخر زندگی روزی امام من را طلب فرمود و چند نامه نوشت تا انها را برسانم. سپس امام فرمود: پس از 15 روز باز داخل سامره خواهی شد و صدای گریه و شیون از خانه من خواهی شنید در ان موقع مشغول غسل دادن من خواهند بود. ابوالادیان به امام عرض می‌کند: ای سید م هرگاه این واقعه دردناک روی دهد امامت با کیست فرمو: هر که جواب نامه من را از تو طلب کند. ابوالادیان می‌گوید: دوباره پرسیدم علامت دیگری به من بفرما. امام فرمود: هرکه بر من نماز گزارد. ابوالادیان می‌گوید: باز هم علامت دیگری بگو تا بدانم. امام می‌گوید: هر که بگوید که در همیان چه چیز است او امام شماست. ابوالادیان می‌گوید: مهابت و شکوه امام باعث شد نتوانم چیز دیگری بپرسم. رفتم و نامه‌ها را رساندم و پس از 15 روز برگشتم. وقتی به در خانه امام رسیدم صدای شیون و گریه از خانه امام بلند بود. داخل خانه امام جعفر کذاب برادر امام را دیدم که نشسته شیعیان به او تسلیت می‌دهند و به امامت او تهنیت می‌گویند. من از این بابت بسیار تعجب کردم پیش رفتم و تعزیت و تهنیت گفتم. اما او جوابی نداد و هیچ سؤالی نکرد. چون بدن مطهر امام را کفن کرده و اماده نماز گزاردن بود خادمی امد و جعفر کذاب را دعوت کرد که بر برادر خود نماز بخواند. چون جعفر به نماز ایستاد طفلی گندمگون و پیچیده موی و گشاده دندان مانند پاره ماه بیرون امد و ردای جعفر را کشید و گفت: ای عمو عقب بایست که من به نماز سزاوارترم. رنگ جعفر دگرگون شد. عقب ایستاد. سپس ان طفل پیش امد و بر پدر نماز گزارد و امام را کنار امام علی النقی ع دفن کردند. در این موقع عده‌ای شیعه از شهر قم رسیدند چون از وفات امام با خبر شدند مردم به جعفر اشاره کردند. چند تن از مردم نزد جعفر رفتند و از او پرسیدند: بگو نامه هایی که داریم از چه جماعتی است و مالها چه مقدار است جعفر گفت: ببینید مردم از من علم غیب می‌خواهند در ان حال خادمی از جانب حضرت صاحب الامر ظاهر شد و از قول امام گفت: ای مردم قم با شما نامه هایی است از فلان و فلان و همیانی کیسه‌ای که در ان هزار اشرفی است که در ان ده اشرفی است با روکش طلا. شیعیانی که از قم امده بودند گفتند: هر کس تو را فرستاده است امام زمان است این نامه‌ها و همیان را به او تسلیم کن. جعفر کذاب نزد معتمد خلیفه امد و جریان واقعه را نقل کرد. معتمد گفت: بروید و در خانه امام حسن عسکری ع جستجو کنید و کودک را پیدا کنید. رفتند و از کودک اثری نیافت. پایان پیام 53