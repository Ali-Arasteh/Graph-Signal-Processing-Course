گستره و وضعیت تشیع در زمان امام حسن عسکری ع چگونه بود یک کارشناس مذهبی پاسخ داد؛ گستره و وضعیت تشیع در زمان امام حسن عسکری ع چگونه بوداشتراک گذاریدانلود pdfحجت‌الاسلام رفیعی گفت: امام حسن عسکری ع اقداماتی را که برای امادگی مردم در عصر غیبت ضروری بود انجام دادند. به گزارش حوزه قران و عترت گروه فرهنگی باشگاه خبرنگاران جوان حجت الاسلام والمسلمین ناصر رفیعی همزمان با سالروز شهادت امام حسن عسکری ع در ویژه برنامه شهادت ان امام همام بدون حضور جمعیت در استان مقدس حضرت عبدالعظیم ع که از شبکه قران سیما به صورت زنده پخش شد به ایراد سخنرانی پرداخت و گفت: امام حسن عسکری ع اخرین امام حاضر در جامعه بودند. وی با بیان اینکه حضرت کوتاه‌ترین دوران امامت را داشتند ادامه داد: در دوران ایشان شهر‌های شیعه گسترش یافت به حدی که کوفه بزرگ‌ترین شهر شیعی به شمار می‌رفت؛ حضرت دوران امامت خویش را در سامرا سپری کردند. این کارشناس مذهبی به اقدامات امام یازدهم برای اماده سازی مردم در عصر غیبت اشاره و اظهار کرد: حضرت برای اینکه مردم بدانند امام زمان عج به دنیا امده ایشان را به بعضی از شیعیان نشان دادند و وظایف شیعیان را در عصر غیبت تبیین فرمودند تا هرگز در مسیر گمراهی قرار نگیرند. استاد حوزه علمیه با بیان اینکه فرزند گرامی امام حسن عسکری همنام پیامبراکرم ص و کنیه ایشان ابوالقاسم است گفت: امام زمان عج زمین را پر از عدل خواهند کرد و طبق صریح روایات؛ مثل ایشان همانند حضرت خضر و ذوالقرنین است مراد از این کلام طولانی بودن عمر مبارک ایشان است تا کسی منکر حضور و وجود حضرت نشود. وی درباره نقش هدایتگری امام حسن عسکری ع عنوان کرد: مهمترین وظیفه ایمه معصومین هدایت است و به همین دلیل ان بزرگواران را هادی می‌نامند؛ هدایتگری انواع مختلفی دارد که اغلب در اعمال و رفتار انسان هادی ظهور و بروز پیدا می‌کند رفتار امام یازدهم نیز به عنوان هدایتگر جامعه اسلامی به گونه‌ای بود که حتی زندانبانان را تحت تأثیر قرار می‌داد و هدایت می‌شدند. حجت الاسلام و المسلمین رفیعی درخصوص دومین نوع هدایتگری گفت: گاهی امامان معصوم با استفاده از علم امامت و اگاهی‌هایی که از عالم غیب داشتند به هدایت مردم و بعضا منحرفانی که جامعه اسلامی را به انحراف می‌کشیدند اقدام می‌کردند. استاد حوزه علمیه با بیان اینکه امام حسن عسکری ع از طریق شبکه وکالت با شیعیان ارتباط داشتند ابراز کرد: حضرت به واسطه همین وکلا به پرسش‌های شیعیان پاسخ می‌دادند و انان را هدایت می‌کردند. وی با استناد به روایات اظهار داشت: طبق صریح روایات؛ ایمان به خدا در رأس همه باور‌ها و خدمت به مردم بالاترین عبادت است امروز همانگونه که رهبر معظم انقلاب فرمودند جامعه ما با یک بحران خارجی چون تحریم ظالمانه روبرو شده است؛ البته کسی نباید تصور کند با مذاکره و برقراری ارتباط با دشمنان می‌توان این مشکلات را رفع و برای جامعه عزت به ارمغان اورد زیرا مذاکره با دشمن اغاز مشکلات خواهد بود. حجت الاسلام والمسلمین رفیعی ادامه داد: همچنین بیماری منحوس کرونا یکی دیگر از عواملی است که سبب شده جامعه با بحران روبرو شود و اخرین دلیل بحران کنونی کشور که منشأ داخلی دارد مربوط به سو مدیریت برخی مسؤولان می‌شود. استاد حوزه علمیه در پایان خاطرنشان کرد: امروز وظیفه جامعه و خیرین کمک به فقرا است؛ بنابراین کسی نباید به امید دیگری بنشیند و اقدامی برای رفع فقر نکند انفاق نزدیک‌ترین مسیر برای رسیدن به بهشت است و از همه مهمتر انفاق ریشه فقر را در جامعه نابود می‌کند.