مجلس عزاداری شهادت امام حسن عسکری ع در هلند خبرگزاری شبستان رسانه حوزه دین فرهنگ و اندیشه مجلس عزاداری شهادت امام حسن عسکری ع در هلندموسسه فرهنگی الکوثر در لاهه هلند مجلس عزاداری را به مناسبت شهادت امام حسن عسکری ع برگزار می‌کند. به گزارش خبرگزاری شبستان به نقل از iraaqi موسسه فرهنگی الکوثر در لاهه هلند به مناسبت سالروز شهادت امام حسن عسکری ع مجلس عزاداری را به صورت مجازی برگزار می‌کند. این مجلس ساعت 19 و 30 دقیقه امروز شنبه سوم ابان 1399 به وقت محلی هلند برگزار می‌شود و دوستداران اهل بیت عصمت و طهارت ع می‌توانند از طریق فیس بوک و یوتیوب به ادرس https: www.facebook.com alcauthernl live و youtube.com user stichtingalcauther live این مجلس عزاداری را به طور مستقیم مشاهده کنند. سید«علی السعیری» در این مجلس عزاداری درباره شخصیت و محاسن و ویژگی‌ها و سیره زندگی امام حسن عسکری علیه السلام سخنرانی می‌کند و «حاج محمد السماوی» در منقبت و رثای این امام همام به مرثیه سرایی اقدام می‌کند. این موسسه باتوجه به شیوع ویروس کرونا و حفظ سلامت مردم همه مراسم‌های خود را به صورت مجازی برگزار می‌کند. امام حسن عسکری ع یازدهمین امام شیعیان پس از شهادت پدرش امام «هادی» ع در سن 22 سالگی به امامت رسید. این امامت از سال 254 تا سال 260 ادامه داشت. وی بیشتر عمر خود را در حبس خانگی گذراند به ویژه که مشهور بود که صاحب فرزندی خواهد شد که منجی اخر الزمان خواهد بود. امام حسن عسکری ع به دستور معتمد خلیفه عباسی مسموم شد و به شهادت رسید. پیکر وی در کنار قبر پدر بزرگوارش در سامرا به خاک سپرده شد. پایان پیام 44