سوگواره شهادت امام حسن عسکری ع در کانون‌های مساجد استان اردبیل برگزار می‌شود خبرگزاری شبستان رسانه حوزه دین فرهنگ و اندیشه سوگواره شهادت امام حسن عسکری ع در کانون‌های مساجد استان اردبیل برگزار می‌شودمدیر ستاد هماهنگی کانون‌های فرهنگی هنری مساجد استان اردبیل از برگزاری برنامه‌های سالروز شهادت امام حسن عسکری علیه السلام همزمان با 8 ربیع الاول در کانون‌های فرهنگی هنری مساجد استان اردبیل خبر داد. «نادر سقا» به خبرنگار خبرگزاری شبستان در اردبیل گفت: اهدای ثواب طرح تلاوت نور این هفته به روح ملکوتی امام حسن عسکری علیه السلام از مهمترین برنامه‌های سالروز شهادت امام حسن عسکری علیه السلام در کانون‌های مساجد استان اردبیل است. مدیر ستاد هماهنگی کانون‌های فرهنگی هنری مساجد استان اردبیل تصریح کرد: برگزاری مراسم‌های عزاداری و برپایی ایستگاه‌های صلواتی و فرهنگی از دیگر برنامه‌ها به همین مناسبت است. این مقام مسیول بیان داشت: در کانون‌های منتخب استان نیز برنامه‌های قرانی و محافل انس با قران کریم همراه با نوحه خوانی و عزاداری نیز برگزار خواهد شد. سقا خاطر نشان کرد: سخنرانی ایمه جماعات در خصوص سبک زندگی و منش امام حسن عسکری علیه السلام نیز از دیگر برنامه‌های فرهنگی به همین مناسبت است. مدیر ستاد هماهنگی کانون‌های فرهنگی هنری مساجد استان افزود: ویژه برنامه کتابخوانی «شنبه‌ها با کتاب» نیز به معرفی کتب زندگینامه امام حسن عسکری علیه السلام اختصاص خواهد داشت. وی اعلام کرد: به همین مناسبت در مساجد سراسر استان مراسم عزاداری با شور و شکوه خاصی برگزار خواهد شد.. پایان پیام 365