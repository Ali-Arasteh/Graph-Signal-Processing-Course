داستان خبرچین زندان امام حسن عسکری عمادی انلاین داستان خبرچین زندان امام حسن عسکریمرحوم راوندی طبرسی و برخی دیگر از بزرگان به نقل از ابوهاشم جعفری حکایت کنند: در زمان حکومت متوکل عباسی توسط مأمورین حکومتی دست گیر و به همراه عده‌ای دیگر از شیعیان زندانی شدم. پس از گذشت مدتی حضرت ابومحمد امام حسن عسکری صلوات الله و سلامه علیه را نیز به همراه برادرش جعفر محکوم و در زندان نزد ما اوردند. چون امام حسن عسکری علیه‏السلام را وارد زندان کردند من حضرت را روی پلاس خود نشاندم و جعفر در نزدیکی حضرت نیز کناری روی زمین نشست پس از گذشت لحظه ‏ای جعفر فریاد کشید: وای از دست شیطان منظورش یکی از کنیزانش بود. امام علیه ‏السلام با تهدید او را ساکت گردانید و همه متوجه شدند که جعفر مست کرده و دهانش بوی شراب می‌‏دهد. و در ضمن شخصی ناشناس نیز در جمع ما زندانی بود و خود را منسوب به سادات علوی می‌‏دانست. حضرت فرمود: چناچه بیگانه‏ای در جمع شما نمی‌‏بود خبر می‌دادم که هر یک از شما چه زمانی ازاد خواهید شد. همین که ان شخص ناشناس لحظه ‏ای از جمع ما بیرون رفت امام علیه ‏السلام فرمود: این مرد از شماها نیست مواظب سخنان و حرکات خود باشید او در لابلای لباس‏هایش حرکات و سخنان شما را می‏نویسد و برای سلطان می‏فرستد. پس بعضی از افراد سریع حرکت کردند و لباس ان شخص را که کناری گذاشته بود بررسی کردند و دیدند که تمام مسایل و صحبت‏های ان‏ها را ثبت کرده و افزود است: ان‏ها با حفر و سوراخ کردن دیوار زندان می‏خواهند فرار کنند. و صحت پیش بینی و فرمایشات امام حسن عسکری علیه‏السلام بر همگان ثابت شد [1]. منبع: 1 الخرایج و الجرایح: ج 2 ص 682 ح 1 إعلام الوری طبرسی: ج 2 ص 141 بحارالا نوار: ج 50 ص 254 ح 10. منبع: چهل داستان و چهل حدیث از امام حسن عسگری عبدالله صالحی صص 32 33. برچسب‌هاامام حسن عسکری داستانهای امام حسن عسکریاشتراک گذاری