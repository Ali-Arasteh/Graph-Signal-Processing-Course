مدعیان دروغین مهدویت در عصر امام عسکری ع مدعیان دروغین مهدویت در عصر امام عسکری عپس از شهادت امام حسن عسکری ع بزرگ‌ترین خطر مربوط به مدعیان دروغین مهدویت بود؛ این مدعیان یا خود را جانشین امام حسن عسکری ع می‌دانستند و یا متوقف بر امامت امام عسکری ع به‌عنوان اخرین منجی شدند. عقیق: نزدیکی به عصر غیبت امام زمان عج به‌عنوان اخرین منجی بشریت در عصر امام حسن عسکری ع ناخوداگاه تهدیداتی را متوجه خاندان وحی و شیعیان کرده بود. تهدید اول: خطر ترور امام زمان عجاولین تهدید مربوط به دشمنان اسلام بود که با نیرنگ‌های متعدد در پی جلوگیری از ولادت امام زمان عج بودند حتی زمانی که موفق به این کار نشدند قصد از بین بردن حضرت را داشتند که با تدابیر مناسب امام حسن عسکری ع از این فتنه جلوگیری شد. عباسیان که احادیث و روایات معتبر و متواتر مهدی موعود عج را در دست داشتند مراقبت از امام حسن عسکری ع را به اوج خود رساندند و امام را مجبور به حضور مکرر در دربار می‌کردند و حتی به‌بهانه‌های مختلف ایشان را به زندان می‌بردند و تحت نظارت مأموران مخفی خود قرار می‌دادند. مراقبت‌های شدیدی در مورد رفت‌وامدهای امام و شیعیان وجود داشت که با رفتار هوشمندانه و تدابیر خاص امام نقشه دشمنان را در ازار و اذیت شیعیان و محبین خنثی می‌کرد. فشار و اختناق سیاسی چنان بالا می‌گیرد که امام ع به‌ناچار باید هفته‌ای دوبار در روزهای دوشنبه و پنج‌شنبه در دارالخلافه حضور پیدا می‌کرد معتز عباسی به‌اندازه‌ای از نفوذ امام حسن عسکری ع نگران بود که به تحت نظر داشتن ان امام نیز بسنده نکرد و حضرت را با ابوهاشم جعفری و گروهی از طالبیون زندانی کرد. ابوهاشم جعفری می‌گوید: «با امام حسن عسکری علیه السلام در حبس مهتدی‌بن واثق بودیم حضرت به من فرمود: «این جنایتکار قصد کرده است که امشب با خواست خدا بازی کند کنایه از این که اراده کرده است که ما را بکشد ولی عمر او کفاف نمی‌دهد و به‌زودی صاحب فرزندی خواهم شد». فردای ان شب ترک‌ها به او حمله کردند و او را به‌قتل رساندند و خدا ما را به‌سلامت نگاه داشت. بالاخره جمعه پانزدهم شعبان سال 255 هجری در شهر سامرا حضرت مهدی عج در شرایطی چشم به جهان گشود که باذن‌الله اثار حمل در مادر بزرگوار ایشان دیده نمی‌شد و این نشان از تهدید جان امام زمان عج دارد. حکیمه دختر امام محمد تقی ع نقل می‌کند که امام حسن عسکری ع مرا خواست و فرمود: «عمه امشب نیمه شعبان است نزد ما افطار کن که خداوند در این شب فرخنده شخصی را متولد می‌کند که حجت او در روی زمین است». تهدید دوم: مدعیان دروغین مهدویتتهدید دیگر مربوط به مدعیان دروغین مهدویت بود که بسیار خطرناک‌تر از تهدید اول بود. این مدعیان یا خود را جانشین امام حسن عسکری ع می‌دانستند و یا متوقف بر امامت امام عسکری ع به‌عنوان اخرین منجی شدند به این ترتیب افرادی مثل جعفر کذاب پس از شهادت امام عسکری ع ادعای امامت کرد و با انکار تولد فرزندی برای ایشان به‌عنوان تنها وارث مدعی میراث ان حضرت شد. امام هادی ع درباره او فرمود: «از فرزندم جعفر دوری کنید نسبت او به من همچون نسبت کنعان به نوح ع است». جعفر پس از شهادت پدرش ادعای امامت کرد و می‌گفت: «امام مردم من هستم نه برادرم امام عسکری و به همین منظور نزد خلیفه وقت رفت و گفت: «بیست هزار اشرفی برای تو می‌فرستم و از شما خواهش دارم که فرمان دهی تا بر مسند امامت بنشینم و این مقام از برادرم سلب شود». حتی در جریان اقامه نماز بر پیکر امام عسکری ع جعفر که مدعی امامت بعد از برادر خود شده بود برای رسمیت بخشیدن به این ادعا نخست خود را در معرض تسلیت‌گویی مردم و تبریک امامت خود قرار داد سپس خود را اماده اقامه نماز بر جنازه امام کرد. وقتی کار غسل و کفن امام به پایان رسید «عقید» خادم نزد جعفر امد و از او برای اقامه نماز دعوت کرد. جعفر در حالی که شیعیان گرد او را گرفته بودند پیش امد تا بر پیکر امام نماز بگزارد. امام زمان عج با مشاهده این صحنه سکوت و غیبت را روا ندانست و پیش‌روی او ظاهر شد و با قاطعیت خطاب به وی فرمود: «عمو کنار برو که من برای نمازگزاردن بر پدرم از تو سزاوارترم.» انگاه خود جلو ایستاد و در حضور جمعیت بر پیکر پدر نماز خواند. فرقه عسکریه معتقدان به مهدی‌بودن امام عسکری عگروهی دیگر به‌نام فرقه عسکریه معتقد به مهدویت امام حسن عسکری ع شدند به این معنی که او قایم مهدی است و نمرده و اکنون در حالت غیبت به‌سر می‌برد و بعدا ظاهر خواهد شد تا جهان را از عدل و داد پر کند. این فرقه در کیفیت قایم بودن امام عسکری ع به سه گروه منشعب شدند: 1 عده‌ای پنداشته بودند که امام از دنیا نرفته بلکه غایب شده است. این نخستین غیبت اوست و پس از ان دوباره قیام خواهد کرد و غیبت دوم بعد از ان اغاز می‌شود. این گروه به‌نوعی در مورد امام عسکری ع متوقف شدند. 2 عده‌ای دیگر معتقد بودند که حضرت رحلت کرده ولی دوباره به زندگی بازمی‌گردد و او مهدی قایم است. 3 انشعاب سوم واقفه «لاأدریه» بودند که خود را متهم به ندانستن می‌کردند. ان‌ها گمان می‌کردند حضرت رحلت کرده ولی مطمین نبودند جانشین امام چه‌کسی است؛ پسرش یا برادرش. بنابراین در امام عسکری ع متوقف شدند تا موضوع برای این‌ها روشن شود. با این حساب پس از شهادت امام حسن عسکری ع و با اغاز دوران امامت و بعد غیبت امام زمان عج زنجیره‌ای از شیعیان با محوریت نواب اربعه تشکیل شد و این باعث شد شیعیان از بسیاری از فتنه‌ها مصون بمانند. بخش عمده زمینه‌سازی این امر به کوشش‌های علمی و فرهنگی و مذهبی و فرستادن نماینده به نقاط مختلف بلاد اسلامی توسط امام حسن عسکری ع بستگی داشت که این کار با هدف ایجاد یک زنجیره مرتبط میان شیعیان با امام حمایت مالی از انها فعالیت‌های سری و رهبری سیاسی و در نهایت اماده‌سازی شیعیان برای دوره جدیدی از امامت به‌نام دوران غیبت با توجه به اوضاع و احوال ان زمان انجام شد. پی نوشت: محمدی اشتهاردی محمد حضرت مهدی فروغ تابان ولایتقمی حاج شیخ عباس منتهی الامال ج 2 ص 261الغیبه شیخ طوسی ص 220تاریخ سیاسی غیبت امام دوازدهم ص 104بحارالانوار ج 50 ص 230راوندی الخرایج و الجرایح ج 1 ص 431 ح 9 و مسعودی همان ص 268شیخ طوسی کتاب الغیبه ص 215طبرسی اعلام الوری ج 2 ص 140. منبع: تسنیم