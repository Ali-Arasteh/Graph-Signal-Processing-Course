غفلت غرض ورزانه از شخصیت و ابعاد زندگی امام عسکری ع در دایره المعارف اسلام خبرگزاری شبستان رسانه حوزه دین فرهنگ و اندیشه شناسه خبر: 516362غفلت غرض ورزانه از شخصیت و ابعاد زندگی امام عسکری ع در دایره المعارف اسلامخبرگزاری شبستان: ویرایش دوم دایره المعارف اسلام در غرب به عنوان اصلی­ترین منبع اسلام شناسی شناخته می‌شود. مقالات این مجموعه با نواقص و کاستی­ هایی نیز رو به رو است و بعضا غرض­ ورزی نیز در ان­ها دیده می­ شود از این رو نیازمند نقد و بررسی جدی است. به گزارش خبرنگار خبرگزاری شبستان امروزه ایین شیعه در عرصه جهانی به خصوص جهان اسلام به عنوان مذهبی تأثیر گذار بر تحولات سیاسی اجتماعی فکری و فرهنگی مسلمانان شناخته می‌شود. به این دلیل و دلایل دیگر مذهب تشیع مورد توجه بسیاری از محققان و پژوهشگران در سراسر دنیا به ویژه مستشرقان قرار گرفته و روند نگارش مقاله کتاب و تأسیس مراکز پژوهشی در این زمینه در سال‌های اخیر رو به فزونی است. مستشرقان و اسلام شناسان گذشته تنها فعالیت خود را محدود به اهل سنت می‌کردند و کمتر از جهان تشیع خبر داشتند برخی هم با غرض ورزی به اسلام و تشیع می‌نگریستند. به هر حال در دوران اخیر شیعه بیشتر از قبل مورد توجه بوده است. به مناسبت میلاد امام حسن عسکری ع مدخل این امام در مشهورترین دایره المعارف مورد استفاده در غرب در گفت و گو با سعید طاووسی مسرور محقق و پژوهشگر تاریخ اسلام مورد نقد و بررسی قرار گرفته است. هر چند در غرب دایره المعارف اسلام به عنوان اصلی­ترین منبع اسلام شناسی شناخته میشود اما مقالات این مجموعه و تصویر ارایه شده از اسلام در ان نیازمند نقد و بررسی جدی است. با توجه به در پیش بودن میلاد امام عسکری و سخنرانی شما در روزهای اتی در پژوهشکده تاریخ اسلام در مورد نقد اثار شیعه‌پژوهان غربی درباره امام حسن عسکری ع مدخل [امام] حسن عسکری [ع] این دایره المعارف را چگونه ارزیابی می‌کنیدویرایش دوم دایره المعارف اسلام در غرب به عنوان اصلی­ترین منبع اسلام شناسی شناخته می‌شود. مقالات این مجموعه با نواقص و کاستی­هایی نیز رو به رو است و بعضا غرض­ ورزی نیز در ان­ها دیده می­ شود و از این رو نیازمند نقد و بررسی جدی است. در این مجموعه چند جلدی به هر یک از امامان دوازده گانه شیعه ع مقاله­ای اختصاص داده شده است. لازم است در ابتدا نویسنده این مدخل را بشناسیم تا متوجه شویم کاستی‌های مقاله ناشی از عدم اطلاع او بوده یا نتیجه غرض ورزی اوژوزف الیاش در 25 اکتبر سال 1932 در اورشلیم بیت المقدس به دنیا امد. پدرش پزشک جراح و مادرش خانه‌دار بود. الیاش تحصیلات دانشگاهی خود را در دانشگاه عبری اورشلیم بیت المقدس اغاز کرد. در سال 1958 مدرک کارشناسی و درسال 1962 مدرک کارشناسی ارشد خود را از این دانشگاه گرفت. وی سپس برای ادامه تحصیل به انگلستان رفت. مقطع دکتری خود را دردانشگاه لندن گذراند و در سال 1966 موفق به اخذ مدرک دکتری در مطالعات اسلامی شد. او در سال 1967 به امریکا رفت و با کمک مالی بنیاد فورد در مرکز مطالعات خاورمیانه دانشگاه کالیفرنیا در لس انجلس تحصیلات خود را تا مقطع فوق دکتری ادامه داد. او از سال 1967 تا 1971 در ucla تدریس کرد و همزمان استادیار مطالعات یهودی در کالج اوبرلین شد. ازسال 1972 طرح مطالعات یهود و خاورمیانه در کالج اوبرلین اغاز شد که الیاش سرپرستی ان را تا پایان عمر بر عهده داشت. او در ضمن این طرح دروسی نظیر زبانهای عربی و عبری مطالعات اسلام و تاریخ یهود را تدریس می‌کرد. الیاش در سال 1974 به رتبه دانشیاری ارتقا یافت. در سال 1972 او کمک هزینه مسافرت علمی و کمک هزینه دیگری برای ترجمه و چاپ نسخه خطی فارسی «وقایع نامه بابای لطف» متعلق به قرن شانزدهم میلادی را از اوبرلین دریافت کرد. او را به بسیاری از کنفرانس‌ها دعوت کردند از جمله کنفرانس بین المللی خاورشناسان در سوربن پاریس 1973 کنفرانس بین المللی مطالعات یهود در اورشلیم 1976 و کنفرانس دانشگاه الازهر در قاهره در مورد اسلام و دنیای مدرن. الیاش از سال 1978 تا زمان وفاتش در 1981 با کمک هزینه اوقاف ملی علوم انسانی و کمک هزینه مؤسسه اسمیتسن به پژوهش‌های خویش ادامه داد. با این کمک­ها الیاش به ترجمه و چاپ برخی مجموعه­های حدیثی شیعه پرداخت. در سال 1980 الیاش مورد توجه رسانه‌ها قرار گرفت ان گاه که برخی از نتایج دستاوردهای پژوهشی­اش را مطرح ساخت. به ویژه ان گاه که ادعا کرد ایت الله [امام] روح الله خمینی [ره] با گروگان گیری 52 شهروند امریکایی عملا فقه و قوانین شیعی را نقض کرده است ژوزف الیاش یکی از پنج استاد مقیم اوبرلین بود که در نوامبر 1976 شهروندی امریکا را دریافت کرد. ژوزف الیاش در 30 مارس 1981 در اوبرلین واقع در اوهایو درگذشت. اثار ژوزف الیاش در مورد فقه شیعی شامل دستنویس­ها مطالب منتشر شده و تایپ شده مکاتبات و اسناد کمک هزینه‌های مالی در دو بخش پرونده کمک هزینه‌های مالی و پرونده نوشته­ها موجود است و در ارشیو کالج اوبرلین نگه داری می­شود. به غیر از مکتوبات مربوط به ترجمه بخش­هایی از الکافی که با کمک هزینه اوقاف ملی علوم انسانی انجام داده بود کتاب شیعه امامیه با نگاه به سنت روایی انان مهم­ترین تألیف چاپ نشده الیاش به صورت دست نویس موجود است. وی مقالاتی نیز در نشریات غربی به چاپ رسانده است. وی همکاری اندکی با دایره المعارف اسلام داشته و مقاله [امام] حسن عسکری [ع] تنها مدخلی است که او برای این مجموعه تألیف کرده است. شما چه ایراداتی می‌توانید به این مد o ل از نظر علمی بگیریدامام حسن عسکری ع القابی دارد که الیاش به ان­ها اشاره نکرده است. مانند السراج و الفاضل. خصیبی در الهدایه الکبری الشفیع الموفی التقی السخی و المستودع را نیز از القاب امام ع دانسته است. لازم به ذکر است که شیعیان علاوه بر امام حسن عسکری ع به امام هادی ع و امام جواد ع نیز ابن الرضا ع می­گفتند. الیاش اشاره­ای به ویژگی­های ظاهری ان حضرت ع نکرده اما بنا بر نقل کلینی در کافی احمد بن عبید الله بن خاقان ان حضرت را این گونه وصف کرده است: جوانی گندمگون با قامتی نیکو صورتی زیبا و اندامی موزون با جلالت و هیبت. همچنین ادعای مؤلف در مورد این که بیشتر منابع شیعه اثنی عشری تولد ان حضرت ع را در سال 230. ق دانسته­اند صحیح به نظر نمی­رسد زیرا این تنها شیخ کلینی نیست که سال 232. ق را سال تولد امام حسن عسکری ع دانسته است بلکه شیخ مفید امین الاسلام طبرسی و محدث قمی درباب تولد امام ع با او موافق هستند. علامه مجلسی نیز در بحارالانوار از مصباح شیخ طوسی اقبال الاعمال سید بن طاوس مناقب ابن شهر اشوب و مصباح کفعمی تولد امام ع به سال 232. ق را نقل کرده است. احتمالا ادعای الیاش مبنی بر تولد امام ع در ربیع الاول 230. ق از بحارالانوار اخذ شده است اما باید توجه داشت که علامه مجلسی این قول را از ارشاد مفید نقل کرده است در حالی که در ارشاد چنین تاریخی به چشم نمی‌خورد و شیخ مفید ربیع الثانی سال 232. ق را به عنوان تاریخ ولادت امام ع ذکر کرده چنان که در مسار الشیعه نیز همین تاریخ را اورده است. مسعودی سن ان حضرت را در هنگام وفات 29 سال ذکر کرده و سال 260. ق را سال وفات امام حسن عسکری ع دانسته است. بنابراین از نظر مسعودی امام حسن عسکری ع در سال 231. ق متولد شده است. ابی عبدالله حسین بن حمدان خصیبی تولد امام حسن عسکری ع را در سال 233. ق نوشته است. در اثار اهل تسنن نیز سال‌های 231. ق و سال 232. ق به عنوان سال تولد امام عسکری ع ذکر شده است. همچنین الیاش تولد امام حسن عسکری ع را در ماه ربیع الاول ذکر کرده در حالی که اکثر مورخان محدثان و تذکره نویسان شیعه و سنی ولادت ان حضرت ع را در ماه ربیع الثانی دانسته­اند. اما بر سر روز میلاد ان حضرت اختلاف وجود دارد و دهم هشتمو یا چهارمربیع الثانی را ذکر کرده­اند. شیخ حر عاملی نیز به همین اختلاف اشاره کرده و در ارجوزه خود در تاریخ میلاد ان حضرت ع چنین سروده است: مولده شهر ربیع الاخر و ذاک فی یوم شریف العاشرفی یوم الاثنین و قیل الرابع و قیل فی الثامن و هو شایعممکن است الیاش این مطلب را که امام ع در ماه ربیع الاول متولد شده از کتاب وفیات الاعیان اخذ کرده باشد. هر چند ابن خلکان ماه ربیع الاول را به عنوان ماه میلاد امام ع مطرح کرده است اما به ماه ربیع الاخر نیز اشاره کرده و هر دو قول را با عبارت «وقیل» اورده است که نشان می­دهد خود او نیز علم به صحت یکی از این دو قول نداشته است. الیاش ادعا می­کند که شیخ کلینی ماه رمضان را ماه میلاد امام ع دانسته است هر چند این مطلب می­تواند صحیح باشد اما در نسخه­ای از کتاب الکافی ماه ربیع الاخر به جای ماه رمضان ذکر شده است. در بخشی از این مدخل امده است: وی زندگیش را در انزوا و محدودیت گذراند و در دوره شش ساله امامتش پیوسته زیر نظر بود و برای مدتی توسط معتمد [عباسی] زندانی شد». «جعفر برادر امام عسکری [ع] در توطیه هایی که بر ضد امام صورت می‌گرفت نقش داشت». ایا این ادعاها درست استامام حسن عسکری ع در دوره شش ساله امامتشان تنها به وسیله معتمد عباسی زندانی نشد بلکه در زمان خلافت مهتدی 256 255. ق نیز امام عسکری ع مدتی در زندان بوده است چنان که ابوهاشم جعفری گفته است: در دوران مهتدی هنگامی که در زندان بودم امام عسکری ع را به زندان اوردند. با کشته شدن مهتدی در سال 256. ق خداوند جان او را از خطر مرگ رهانید زیرا خلیفه قصد کشتن ان حضرت ع را داشت امام حسن عسکری ع در دوران حیات پدر بزرگوارشان نیز به زندان افتاده است. الیاش در مورد امامت امام عسکری ع و مسایل و شبهاتی که در این مورد وجود داشته چگونه اظهار نظر کرده استوی در این مدخل اورده است: «مطابق روایات شیعیان دوازده امامی [امام] حسن عسکری [ع] توسط پدرش امام دهم [ع] به عنوان امام معرفی شد اندکی بعد از وفات امام تعیین شده قبلی یعنی ابو جعفر محمد و چند ماه قبل از وفات پدرشان امام هادی [ع] در 254. ق 868 م. وفات محمد برادر [امام] حسن عسکری [ع] در زمان حیات پدرشان و اختلاف بر سر ان که امام دهم [ع] اخرین امام بوده است یا نه و همچنین ادعای امامت از سوی جعفر سبب پدید امدن نزاع فرقه­ای شد». به نظر می‌رسد ادعای مؤلف ناظر به روایاتی همچون دو روایت زیر است: اول اینکه علی بن جعفر گوید: من در زمان وفات محمد پسر امام هادی ع نزد ان حضرت حاضر بودم. ان حضرت به امام حسن عسکری ع فرمود: پسر جان خدا را شکر کن که درباره تو امری پدید اورد. دوم اینکه یحیی بن یسار قنبری گوید: حضرت ابوالحسن ع امام علی النقی ع چهار ماه قبل از وفاتش به پسرش حسن وصیت کرد و مرا با جماعتی از دوستان گواه گرفت. اما روایاتی دیگر نیز وجود دارد که مطابق انها امام هادی ع حتی در زمان حیات ابوجعفر محمد برادر بزرگتر امام عسکری ع فرزندش حسن را به عنوان جانشین خود معرفی می­کرد. چنان که در کتاب الکافی امده است: علی بن عمر نوفلی گوید: در صحن منزل امام هادی ع خدمتش بودم که پسرش محمد از کنار ما گذشت. به حضرت عرض کردم: قربانت گردم بعد از شما او صاحب ما است فرمود: نه صاحب شما بعد از من حسن است. همچنین در کتاب الغیبه شیخ طوسی امده است که احمد بن عیسی علوی می­گوید: بر ابوالحسن امام هادی ع در صریا قریه‌ای است که امام کاظم ع ان را در نزدیکی مدینه بنا نهاد وارد شدیم و به ان حضرت سلام کردیم. وقتی ابو جعفر و ابو محمد وارد شدند برخاستیم به سوی ابو جعفر که به او سلام کنیم پس ابوالحسن ع فرمود: او صاحب شما نیست؛ بر شما است به صاحبتان و اشاره کرد به ابو محمد ع. نکته دیگر این که وصیت امام هادی ع به فرزندش امام عسکری ع در 4 ماه قبل از شهادت ان حضرت ع دلیل بر این نیست که ایشان در همان زمان جانشین خود را تعیین کرده بلکه این وصیت یک اعلام عمومی برای شیعیان بوده است. همچنین روایتی که در ان امام هادی ع به فرزندش امام عسکری ع می­فرماید که خدا را شکر کن که درباره تو امری پدید اورد بیانگر این نیست که امامت حق ابو جعفر محمد بوده و با وفات او امامت به امام عسکری ع منتقل شده بلکه نشان دهنده ان است که با وفات سید محمد برادر بزرگتر امام حسن عسکری ع امامت و جانشینی امام حسن عسکری ع به طور قطعی و مسلم اشکار شده و برای شیعیان جای شک و تردیدی باقی نمانده است. در بخشی از مدخل امام عسکری ع در این دایره المعارف در مورد بیماری و وفات امام عسکری امده است: «امام یازدهم [ع] در اول ربیع الاول 260 25 دسامبر 873 بیمار شد و هفت روز بعد وفات کرد. او در خانه­اش در کنار پدرش مدفون شد. باب او عثمان بن سعید بود. منابع متقدم شیعی کلینی اصول [الکافی] ص 326؛ مفید الارشاد ص 365 می­گویند در طول هفته­ای که امام عسکری [ع] بیمار بود خلیفه المعتمد پزشکان و خادمانش را برای مراقبت از امام ع فرستاد و تعداد قابل ملاحظه­ای از اشراف علوی و عباسی از وی عیادت کردند. منابع شیعی متأخر معتمد را به مسموم نمودن وی متهم کرده‌اند». چه ایراداتی به این اظهارات وارد استالیاش رحلت امام ع را ناشی از بیماری دانسته و می‌گوید مسمومیت امام ع به دست معتمد ساخته منابع متأخر شیعی است. در منابع متقدم شیعی مانند الکافی الارشاد و حتی اعلام الوری خبری صریح درباره شهادت حضرت ع و چگونگی ان نیامده است اما در منبعی از قرن ششم مسموم شدن حضرت گزارش شده است. 38 صاحب مجمل التواریخ و القصص تألیف شده در 520. ق می­نویسد: و گویند زهر دادندش در شهور سنه ست و خمسین و مأتین به عهد معتمد اندر و عمرش بیست و نه سال بود. باید توجه داشت که در متن فوق نیز شهادت امام ع با عبارت «و گویند» اورده شده است که نشان می­دهد خود نویسنده نیز به ان اعتماد چندانی نداشته است. شیخ سلیمان قندوزی حنفی در ینابیع الموده از الصواعق المحرقه در مورد امام حسن عسکری ع نقل می‌کند که «و یقال انه مات بالسم ایضا» که با کمی دقت مشخص می‌گردد که شهادت امام ع در این نقل نیز به همراه «و یقال» امده است. در این باره محدث قمی می­نویسد: ابن بابویه و دیگران گفته­اند که معتمد ان حضرت ع را به زهر شهید نمود. به نظر می‌رسد که قول ابن بابویه ناظر به روایاتی چون حدیث منقول از امام حسن مجتبی ع: ما منا الا مسموم أو مقتول و یا حدیث مروی از امام صادق ع: «ما منا الا مقتول أو شهید» باشد. شیخ مفید با نقد دیدگاه شیخ صدوق شهادت برخی از ایمه ع با سم را نمی­پذیرد و می­گوید این امر در مورد همه ایمه ع ثابت نشده است. امین الاسلام طبرسی نیز می­نویسد: عده کثیری از اصحاب ما می‌گویند امام عسکری ع با سم مسموم شد و از دنیا رفت مانند پدر و جدش و سایر ایمه ع و استدلالشان بر روایت امام صادق ع است که «ما منا الا مقتول أو شهید» ولی خداوند عالم است به حقیقت این امر. علاوه بر روایاتی همچون دو روایت فوق که در کتب متقدم نقل گردیده­اند و مؤید شهادت جمیع ایمه ع هستند قراین خارجی همچون زندانی شدن امام حسن عسکری ع در عهد امامت پدر بزرگوارشان و همچنین زندانی شدن ان حضرت به دست مهتدی و معتمد در دوران شش ساله امامتش زندگانی تحت نظر امام ع در سامرا و عمر کوتاه ان حضرت 28 سال همگی گواه بر شهادت ان حضرت ع با مسمومیت و به امر معتمد است. پیش از این روایتی از ابو هاشم جعفری نقل کردیم که پیش از معتمد مهتدی نیز قصد کشتن ان حضرت را داشته است. ماجرای نماز خواندن ابی عیسی بن متوکل بر جنازه امام ع نیز مؤید این نکته است که خلافت عباسی سعی می­کرد خود را از اتهام مسموم کردن امام ع تبریه کند. الیاش در مورد درباب جانشینی امام عسکری ع چه نوشته استوی نوشته: «در زمان وفات امام یازدهم [ع] برسر فرزند او نزاع بیشتری در میان شیعه پدید امد. نگاه کنید به مدخل محمد القایم [عج] در ویرایش دوم دایره المعارف اسلام برخی عقیده داشتند که [امام] حسن عسکری [ع] فرزندی به نام محمد بر جای گذاشته است و دیگران منکر این امر بودند. این منکران نیز اتفاق نظر نداشتند. برخی معتقد بودند که [امام] حسن عسکری [ع] قایم بوده است و باز خواهد گشت. دیگران وفات [امام] حسن عسکری [ع] بدون داشتن فرزند را نشانه­ای برای اشتباهشان در حمایت از امامت او دانستند و به برادرش جعفر گرویدند. شهرستانی تعداد این فرق را دوازده فرقه مختلف ذکر می­کند ولی مسعودی از 20 فرقه یاد کرده است. در اواخر قرن سوم شیعیان عراق در باب امامت به دو گروه مخالف هم تقسیم شدند گروهی به فرزند امام عسکری ع اعتقاد داشتند؛ و گروهی نیز گرد فرزندان و فرزند زادگان جعفر بن علی گرد امده بودند و جعفریه نامیده می­شدند. از سرنوشت دیگر گروه­ها نیز تا قرن چهارم اطلاعی در دست نیست. هم اکنون بدنه اصلی شیعیان امامیه و «هواداران صراط مستقیم تشیع» به فرزند امام عسکری ع به عنوان امام دوازدهم و ولی عصر عج اعتقاد دارند اما شواهد نشان می­دهد که در برخی نقاط دور دست پیروانی برای جعفر مانده­اند که تا کنون نیز مذهب خویش را حفظ کرده­اند. لازم به ذکر است که شهرستانی بر خلاف سخن مؤلف به 11 فرقه اشاره کرده است.