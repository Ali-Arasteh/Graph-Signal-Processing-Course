شیعه در اوج سختگیری و محاصره دشمن دارای عظمت و عزت بود خبرگزاری شبستان رسانه حوزه دین فرهنگ و اندیشه شیعه در اوج سختگیری و محاصره دشمن دارای عظمت و عزت بودحجت‌الاسلام والمسلمین حسینی قمی با تاکید بر اینکه شیعه در اوج سختگیری دشمن دارای عظمت و عزت بود گفت: عظمت و محبوبیت امام حسن عسکری ع به قدری بود که دشمن هم به ان اعتراف داشت امام به واسطه برخی از یاران خود مخفیانه با شیعیان در ارتباط بودند. به گزارش خبرنگار قران و معارف خبرگزاری شبستان حجت الاسلام والمسلمین حسینی قمی به مناسبت ولادت حضرت امام حسن عسکری ع شامگاه یکشنبه 25 اذر ماه در استان مقدس حضرت عبدالعظیم حسنی ع به سخنرانی پرداخت و گفت: دوران حضرت امام حسن عسکری اوج عظمت عزت و در عین حال محاصره توسط دشمن بود. این استاد حوزه علمیه افزود: امام حسن عسکری ع بیشتر عمر خود را در زندان و تحت نظر دشمن بودند تعداد روایات نقل شده از امام صادق ع 38 هزار حدیث بقیه ایمه ع 2 هزار حدیث اما کمترین روایات از امام هادی ع و امام حسن عسکری ع با 500 حدیث که نشانه دوران سخت و تحت نظر دشمن بودن این دو امام است. حجت الاسلام والمسلمین حسینی قمی با بیان اینکه دشمن برای رصد امام حسن عسکری ع دو روز در هفته ایشان را در دارالخلافه حاضر می‌کرد عنوان کرد: شیعیان نمی‌توانستند با امام ملاقات مستقیم داشته باشند زمان رفتن امام به دارالخلافه در مسیر حضرت می‌ایستادند که او را ببینند اما در عین حال حق نداشتند به حضرت سلام یا اشاره کنند زیرا تحت نظر و کنترل بودند. استاد حوزه علمیه با بیان اینکه امام حسن عسکری ع مدتی در زندان بودند هر از چندگاهی دشمن شبانه به منزل حضرت وارد شده و او را تفتیش می‌کردند اظهار کرد: این تفتیش‌ها برای این بود که می‌خواستند امام پس از حضرت را از بین ببرند. وی با تاکید اینکه شیعه در اوج سختگیری و محاصره دشمن دارای عظمت و عزت بود گفت: عظمت و محبوبیت امام حسن عسکری ع به قدری بود که دشمن هم به ان اعتراف داشت امام به واسطه برخی از یاران خود مخفیانه با شیعیان در ارتباط بودند. حجت الاسلام والمسلمین حسینی قمی با بیان اینکه امروز خطر بزرگی تفکر شیعی را تهدید می‌کند ابراز کرد: از مشکلات دوران امام حسن عسکری ع این بود که نمی‌توانستند امام پس از خود را معرفی کنند حتی شب ولادت امام زمان عج عمه ایشان خبر نداشتند که قرار است امام به دنیا بیایند زیرا دشمن درصدد قتل امام بود. استاد حوزه علمیه افزود: امام حسن عسکری ع امام پس از خود را صرفا به اصحاب خاصی معرفی کردند که یکی از انها احمد بن اسحاق اشعری است. شیعه بیدار و هوشیار است و نمی‌پذیرد که هر کس ادعا کند که من امام زمان عج یا نایب امام زمان عج هستم نواب امام زمان عج با اینکه انسان‌های بسیار جلیل القدری بودند برای اثبات سخن خود نشانه و علامت می‌اوردند. وی افزود: امروز شیعه نباید به کسانی که جایگاه ارتباط و اسم و رسم انان مشخص نیست و ادعای نایب امام زمان عج بودن را دارد اعتنا کند ان هم با این استدلال که هرکس به ما ایمان بیاورد خواب خواهد دید کجای اسلام و عقل سالم خواب را به عنوان استدلال برای ایمان به کسی معرفی شده است. امروز جوانان بیدار باشند و فریب هر ادعا و صدا را نخورند. حجت الاسلام والمسلمین حسینی قمی در پایان با استناد به روایتی از امام حسن عسکری ع مبنی بر اینکه بیشتر کسانی که به امام زمان عج اعتقاد دارند برمی‌گردند مگر کسانی که خداوند انها را یاری کرده باشد خاطرنشان کرد: امروز برخی صرفا دنبال رصد علایم ظهور امام زمان عج هستند در حالی که برای مقدمه سازی ظهور کاری نمی‌کنند منتظر واقعی در عصر غیبت هر عمل خیری را که اسلام به ان دستور داده انجام می‌دهد که امروز با وجود این گرانی‌ها یکی از انها دستگیری از گرفتاران و مستمندان شیعه است.