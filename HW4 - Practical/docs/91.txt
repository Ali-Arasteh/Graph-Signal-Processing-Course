مسلمانان هلند میلاد امام حسن عسکری ع را جشن می‌گیرند خبرگزاری شبستان رسانه حوزه دین فرهنگ و اندیشه مسلمانان هلند میلاد امام حسن عسکری ع را جشن می‌گیرندموسسه فرهنگی الکوثر جشن باشکوهی را به مناسبت سالروز میلاد امام حسن عسکری ع در لاهه هلند برگزار می‌کند. به گزارش خبرگزاری شبستان به نقل از iraaqi با نزدیک شدن به سالروز میلاد یازدهمین اختر تابناک ولایت و امامت امام حسن عسکری علیه السلام موسسه فرهنگی الکوثر در هلند تصمیم دارد جشنی را به همین مناسبت با حضور دوستداران اهل بیت عصمت و طهارت علیه السلام برگزار کند. این مراسم به همت کمیته مراسم‌ها و مناسبت‌های دینی و با همکاری کمیته زنان ساعت 18: 30 روز شنبه 16 اذر مصادف با هفتم دسامبر 2019 میلادی در ساختمان موسسه فرهنگی الکوثر برگزار می‌شود. در این مراسم شیخ «حیدر عرب» درباره مناقب و شخصیت این امام همام سخنرانی می‌کند و حاج «محمد السماوی» در ذکر فضایل و مناقب ایشان مدیحه سرایی می‌کند. گفتنی است امام «حسن عسکری» علیه السلام یازدهمین امام شیعیان پس از شهادت پدرش امام «هادی» ع در سن 22 سالگی به امامت رسید. این امامت از سال 254 تا سال 260 ادامه داشت. وی و پدر بزرگوارشان را امامین عسکریین می‌نامند زیرا به دستور متوکل عباسی پدرش امام هادی ع از مدینه به سامرا منتقل شد و در انجا مجبور به زندگی شد در واقع این شهر در ان زمان یک اردوگاه نظامی بود؛ به همین علت لقب عسکریین به انها داده شد. ایشان بیشتر عمر خود را در حبس خانگی گذراند به ویژه که مشهور بود ایشان صاحب فرزندی خواهند شد که منجی اخر الزمان خواهد بود. امام حسن عسگری ع به علت محدودیت‌های اعمال شده نمی‌توانست با شیعیان ارتباط ازادانه داشته باشد و تنها خواص با ایشان ارتباط داشتند. امام ع به دستور معتمد خلیفه عباسی مسموم شد و به شهادت رسید. وی در کنار قبر پدر بزرگوارشان در سامرا به خاک سپرده شدند. پایان پیام 44