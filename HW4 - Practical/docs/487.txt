دانشگاه تحصیلات تکمیلی صنعتی و فناوری پیشرفته اخبار اشنایی با زندگی امام حسن عسکری ع باتسلیت شهادت امام حسن عسکری ع؛ اشنایی با زندگی امام حسن عسکری عابومحمد حسن بن علی عسکری علیه السلام 231 یا 232 260 ه. ق یازدهمین امام شیعیان است. ایشان فرزند امام هادی علیه السلام است و پس از شهادت پدر بزرگوارشان در سال 254 به امامت رسیدند. سالهای امامت ایشان در شهر سامرا و غالبا تحت کنترل شدید خلفای عباسی سپری شد. به نحوی که ارتباط ان حضرت با شیعیان بسیار محدود و تنها به وسله وکیلان خاص ان حضرت بود. ان حضرت در سال 260 هجری به وسیله زهری که به دستور معتمد عباسی به ایشان خورانده شد به شهادت رسیدند. ایشان پدر حجت خدا بر زمین امام زمان عجل الله فرجه الشریف می‌باشند. گوشه‌ای از زندگی امام حسن عسکری عیازدهمین پیشوای متقیان امام حسن عسگری علیه السلام در سال 232 ه. ق چشم به جهان گشود. پدرش امام دهم حضرت هادی علیه السلام و مادرش بانویی پارسا و شایسته به نام حدیثه است که برخی از او با نام سوسن یاد کرده‌اند. از ان جایی که امام حسن علیه السلام به دستور خلیفه عباسی در سامرا در محله عسکر سکونت اجباری داشتند «عسکری» نامیده می‌شود. از مشهورترین القاب حضرت نقی و زکی و کنیه‌اش ابومحمد است. او 22 ساله بود که پدر ارجمندش به شهادت رسید. مدت امامتش شش سال و عمر شریفش 28 سال بود و در سال 260 ه. ق به شهادت رسید و در خانه خود در شهر سامرا کنار مرقد پدر بزرگوارش به خاک سپرده شد. تدبیر امام حسن عسکری عابوهاشم جعفری می‌گوید: ما در زندان بودیم که امام حسن عسگری علیه السلام و برادرش جعفر را وارد زندان کردند. برای عرض ادب و خدمت به سوی حضرت شتافتیم و دور ایشان جمع شدیم. در زندان مردی عجمی بود و ادعا می‌کرد که از علویان است. امام متوجه حضور وی شد و فرمود: اگر در جمع شما بیگانه نبود به شما می‌گفتم کی ازاد می‌شوید. انگاه به مرد عجم اشاره فرمود که بیرون برود و او بیرون رفت. سپس فرمود: این مرد از شما نیست. از او برحذر باشید. او گزارشی از انچه گفته‌اید برای خلیفه تهیه کرده است که در لباس‌های اوست. یکی از حاضران او را تفتیش کرد و ان گزارش را که در لباسش پنهان کرده بود پیدا کرد. او مطالب مهم و خطرناکی درباره ما نوشته بود. کوشش‌های علمی امامگرچه امام حسن عسکری علیه السلام به حکم اوضاع نامساعد و محدودیت بسیار شدیدی که حکومت عباسیان برقرار کرده بود موفق به گسترش دامنه دانش خود در سطح جامعه نشد اما در عین حال در همان فشار و خفقان شاگردانی تربیت کرد که هر کدام به سهم خود در نشر و گسترش معارف اسلام و رفع شبهات دشمنان نقش موثری داشتند. شیخ طوسی ره شاگردان حضرت را متجاوز از صدنفر ثبت کرده است که در میان انها چهره‌های روشن و شخصیت‌های برجسته‌ای مانند احمد اشعری قمی عثمان بن سعید عمری علی بن جعفر و محمد بن حسن صفار به چشم می‌خورند. کرم امام حسن عسکری عامام حسن عسگری علیه السلام همچون سایر پدران بزرگوار خود منبع جود و سخا بود و در بسیاری از مواقع قبل از این که کسی چیزی بخواهد او را بی نیاز می‌کرد. از ابویوسف شاعر هم عصر حضرت نقل شده است که گفت: تازه صاحب پسری شده بودم و دستم تنگ بود. کاغذی به عده‌ای نوشتم و از انها کمک خواستم اما از انها ناامید شدم. در این هنگام ابوحمزه فرستاده امام حسن عسگری علیه السلام در حالی که کیسه سیاهی به دست داشت و در ان چهارصد درهم بود بیرون امد و گفت: مولایم فرمود: این مبلغ را برای ان کودک نورسیده صرف کن. خداوند در ان کودک برایت برکت قرار دهد. شکوه و عظمت امامگروهی از عباسیان نزد صالح که از مخالفان حضرت بود رفتند و به او گفتند بر امام سخت بگیر و او را لحظه‌ای راحت نگذار. صالح گفت دو نفر از نانجیب‌ترین مردانی که می‌توانستم پیدا کنم بر او گماشتم. اما ان دو نفر تحت تأثیر او واقع شدند و در عبادت و نماز و روزه کوشا شدند. انها را احضار کردم و پرسیدم در ان مرد چه دیدید انها گفتند چه می‌توانیم بگوییم درباره مردی که روز را روزه می‌گیرد و شب را تماما بیدار است و شب زنده داری می‌کند. نه سخن می‌گوید و نه به جز عبادت به کاری مشغول می‌شود و هنگامی که به او نگاه می‌کنیم زانوانمان به لرزه می‌افتد و حالی به ما دست می‌دهد که نمی‌توانیم خود را نگه داریم. عباسیان هنگامی که این را شنیدند ناامید و سرافکنده برگشتند. پند و نصیحت امام حسن عسکری عمحمد بن حسن گفت نامه‌ای به امام عسگری علیه السلام نوشتم و از تنگدستی شکایت کردم سپس با خود گفتم مگر امام صادق علیه السلام نفرمودند که فقر و تنگ دستی با ما بهتر از توانگری با دیگران است و کشته شدن با ما بهتر از زنده ماندن با دشمنان ما است. امام در پاسخ نوشت: هر گاه گناهان دوستان ما زیاد شود خداوند انها را به فقر گرفتار می‌کند و گاهی از بسیاری از گناهان می‌گذرد. هم چنان که پیش خود گفته‌ای تنگدست بودن با ما بهتر از توانگری با دیگران است. ما برای کسانی که به ما پناهنده شوند پناه گاهیم و برای کسانی که از ما هدایت بجویند نوریم. ما نگهدار کسانی هستیم که برای نجات از گمراهی به ما متوسل می‌شوند. ٠٨: ٠٤ جمعه ٢٥ ابان ١٣٩٧ عدد: ٩٨٦ تعداد نمایش: ٣٥٩١برای این خبر نظری ثبت نشده استنام: