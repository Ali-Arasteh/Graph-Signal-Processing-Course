روش امام حسن عسکری ع در برخوردبا انحراف روش امام حسن عسکری ع در برخوردبا انحرافاز جمله فعالیت‌های مهم امام حسن عسکری ع این بود که شیعه را وارد یک مرحله جدیدی کند که تا به حال شیعه با ان روبرو نشده بود و ان ماجرای غیبت بود که نقطه عطفی در تاریخ شیعه است. عقیق: به مناسبت سالروز شهادت امام حسن عسکری ع با چند تن از کارشناسان مذهبی کشورمان به گفتگو نشسته‌ایم که در پی می‌اید؛ تدوین کتب و اثار عالمان شیعه در دوره امامت امام عسکری عدکتر فرزاد جهان بین عضو هییت علمی دانشگاه بین المللی امام خمینی قزوین در مورد اینکه امامت امام عسکری ع با سایر ایمه ع چه تفاوتی داشت گفت: امام حسن بن علی ع در سال 232 ه. ق از مادری بنام حدیثه که از زنان عارف و پارسا بوده متولد می‌شوند و دوران امامتشان از 254 تا 260 ه است و عمر کوتاهی برای امامت داشته‌اند. ایشان به همراه پدرشان امام هادی ع از طرف حکومت به سامرا منتقل می‌شوند و به اجبار در انجا مقیم شدند و برای کنترل امام عسکری ع و مراقبت از ایشان امام را مجبور کرده بودند که هفته‌ای دو روز خودش را به مقر حکومتی سامرا معرفی کند یعنی کاملا تحت نظر بودند. به همین دلیل هم برای اینکه در محله عسکر در سامرا اقامت داشتند به عنوان عسکری شهرت پیدا می‌کنند. وی افزود: دوران امامت امام عسکری ع دو سه ویژگی برجسته دارد. یکی اینکه تعداد شیعیان به شدت افزایش پیدا می‌کند و در نواحی مختلف سرزمین پهناور اسلامی در شرق و نواحی مرکزی ایران و عراق بغداد کوفه مکه حجاز و حتی بخشی از افریقا توسعه پیدا کرده بود با صدها اندیشمند و عالم برجسته شیعی در این دوران روبرو هستیم که همین امر باعث شد که اعتقاد به امامت اهل بیت ع از یک طرف و نامشروع بودن حکومت خلفای عباسی از طرف دیگر به تشیع یک اعتبار سیاسی و اجتماعی قابل توجهی بدهد. نکته دوم این است که در دوران امامت امام حسن عسکری ع روایت داریم که هم از طریق شیعه و هم از سوی اهل سنت نقل شده است و ان این است که همگان می‌دانستند که امام مهدی عج فرزند امام حسن عسکری ع است لذا کنترل ایشان به شدت افزایش یافت. جدا از اینکه در محله عسگر ساکن بودند چندین نوبت هم ایشان زندانی شدند و ارتباط شیعیان با ایشان به سختی انجام می‌گرفت. عضو هییت علمی دانشگاه بین المللی امام خمینی ره قزوین تصریح کرد: شیعیان به بهانه درخواست پول و وسایل بر سر راه امام عسکری ع می‌نشستند و از منزل تا مقر حکومتی و در این بین می‌توانستند با امام صحبت کنند و ارتباط برقرار کنند. حتی در یکی از این موارد که برخی از شیعیان در مسیر ایشان قرار می‌گرفتند تا امام را ببینند یک یادداشتی را از ایشان دریافت کردند که کسی با من سلام نکند و حتی اشاره‌ای به من نکند چراکه درامان نخواهد ماند. جهان بین یاداورشد: البته امام عسکری ع در میان مسلمانان محبان زیادی داشت به نحوی که ایشان وقتی به سامرا می‌رفتند جمع قابل توجهی برای دیدار با امام ع صف می‌کشیدند. اینها را نمی‌توان شیعه خواند اما به دلیل کرامات اخلاقی و فضل و دانشی که امام ع داشت و نسبتی که ایشان با پیامبر ص داشت ایشان را مورد مهر محبت و احترام قرار می‌دادند. ویژگی بعدی این است که در عصر امام حسن عسکری ع ما شاهد تدوین و تالیف کتب و اثار عالمان شیعه هستیم. عالمان بزرگ شیعی توانستند در کنار ان ساماندهی امور مالی و حفظ ارتباط با امام ع از رهگذر همین امور مالی با امام ع و حفظ ارتباط با ایشان اصول و مبانی و اعتقادی و حدیث و فقه را تدوین کنند که این امر مساله مهمی بود که باید مورد توجه قرار گیرد. جهان‌بین در مورد فعالیت‌های امام حسن عسکری ع در مورد زمینه سازی غیبت امام زمان عج هم گفت: امام حسن عسکری ع شیعیان را برای دوران مهم غیبت اماده سازی می‌کردند. یکی همین بحث سلسله وکلا است؛ در سلسله وکلا که هم بخش‌های مالی را مدیریت می‌کردند هم مردم را با امام ع ارتباط می‌دادند که در رأس همین سلسله وکلا عثمان بن سعید است که با تجارت روغن نامه‌های امام ع را به مردم می‌رساندند. وی افزود: خود همین ارتباط با سلسله وکلا که از دوران امام هادی ع شکل گرفته بود زمینه را برای ارتباط با واسطه‌ها و نمایندگان امام فراهم می‌کرد. غیر از ان امام ع افزون بر توجیه و تبیین مساله غیبت برای بزرگان شیعه جلسات مخفیانه و محدودی هم با بزرگان شیعه برای اماده سازی دوران غیبت امام مهدی عج تشکیل می‌دادند که بزرگان در جریان قرار بگیرند. حضرت در جلساتش جایگاه و چگونگی وقوع غیبت و امامت امام عصر عج را برای اصحاب و نخبگان خویش باز می‌کنند. به عبارتی علاوه بر ساختن سلسله وکلا و ارتباط بین امام و مردم از طریق واسطه برخی از بزرگان شیعه را که نقش محوری داشتند اینها را در جریان قرار دادند. علاوه بر این درباره دوران خود غیبت چگونگی وقوع غیبت و امامت امام عصر عج را در جلساتی که شرایطش را داشت برای اصحاب خاصشان مطالبی را فراهم می‌کردند و از این طریق ذهنیت را برای امامت امام زمان عج فراهم می‌کردند. روش امام حسن عسکری ع در برخورد با انحرافحجت الاسلام و المسلمین حسینخانی معاون تهذیب حوزه‌های علمیه کشور گفت: نکات برجسته‌ای در زندگی امام حسن عسکری ع وجود دارد که یکی از این نکات را در قالب یک روایت بیان می‌کنیم. در زمان امام حسن عسکری ع فیلسوفی به نام اسحاق کنزی می‌زیسته است که از نظر علمی سطح بالای داشته است در ان دوره اسحاق کنزی کتابی به نام تناقضات قران می‌نویسد و تصمیم می‌گیرد که ان کتاب را منتشر کند. وی در کتاب خود یک سری از ایات قران کریم را در کنار هم گذاشته بود و مدعی شده بود که این ایات با یکدیگر تناقض دارند. در صورتی که کتاب اسحاق کنزی منتشر می‌شد انحرافات فراوانی را در جامعه اسلامی به وجود می‌اورد و باعث می‌شد که مسلمانان زیادی به انحراف کشیده شوند. استاد حوزه علمیه قم پیرامون دیدار یکی از شاگردان اسحاق کنزی با امام حسن عسکری ع این گونه بیان داشت: روزی یکی از شاگردان اسحاق کنزی نزد امام حسن عسکری ع می‌رود و ان امام بزرگوار به وی نهیبی می‌زند و می‌فرمایند که چرا برای کاری که اسحاق کنزی دارد انجام می‌دهد چاره‌ای نمی‌اندیشد. سپس شاگرد اسحاق کنزی در جواب امام حسن عسکری ع می‌فرماید که اسحاق کنزی استاد ماست و سطح ایشان از ما خیلی بالاتر است و حرف ما نزد ایشان تأثیری ندارد. سپس امام حسن عسکری ع به شاگرد اسحاق کنزی می‌فرمایند که برو با اسحاق کنزی انس بگیر و حتی به او بگو که می‌خواهی در کاری که دارد انجام می‌دهد کمکش کنی بعد که با او خوب انس گرفتی و خوب به او نزدیک شدی به وی بگو که ان کسی که قران را اورده خودش فرموده که برداشتی که شما از این ایه قران کردی و فکر کردید که این ایه با ایه دیگر متناقض است این طور نیست و منظور ایه این چیزی که شما فکر کردید نیست. وی در ادامه بیان کرد: شاگرد نزد اسحاق کنزی می‌رود و نصحیت امام حسن عسکری ع را انجام می‌دهد و بعد از اینکه با اسحاق کنزی خوب انس گرفت و به وی خوب نزدیک شد استدلال امام حسن عسکری ع را برای وی بیان کرد. اسحاق کنزی وقتی ان استدلال را شنید به شاگردش گفت که دوباره تکرار کن وقتی که شاگرد دوباره تعریف کرد وی به فکر فرو رفت و به شاگرد خود گفت که حرف تو صحیح است. معاون تهذیب حوزه‌های علمیه کشور گفت: وقتی اسحاق کنزی به اشتباه خود پی برد کتاب خود را منتشر نکرد و این موضوع باعث شد که از بسیاری از انحرافات فکری در ان دوره جلوگیری شود. وی افزود: از برخورد امام حسن عسکری ع در این روایت می‌توان دو نکته را از رفتار این امام بزرگوار اموخت: نکته اول؛ اینکه امام حسن عسکری ع در دوره خود انحرافات را می‌شناختند و به دیگران اموزش می‌دادند که چگونه با این انحرافات برخورد کنند و انها را از بین ببرند. حجت الاسلام و المسلمین حسینخانی در پایان گفتگوی خود با خبرنگار مهر تصریح کرد: نکته دوم اینکه ایشان در مقابل هر انحرافی برخورد متناسب با ان را انجام می‌دادند. مثلا در اینجا به شاگرد اسحاق کنزی نمی‌فرمایند که برو و با برخورد فیزیکی با اسحاق کنزی برخورد کن و وی را از انحراف باز دار بلکه می‌فرمایند که برو با وی انس بگیر و زمانی که به او نزدیک شدی فکر صحیح را به او منتقل کن. ما در نکات تربیتی داریم که زمانی که پدر و مادر می‌خواهند نکته‌ای را به فرزند خود منتقل کنند ابتدا با او انس بگیرند و به او نزدیک شوند سپس نکات را به فرزند خود منتقل کنند. اموزش عملی مواجهه مردم با غیبت امامحجت الاسلام اذربایجانی پژوهشگر و محقق علوم اسلامی نیز گفت: با توجه به احادیثی که از حضرت رسول ص و ایمه هدی ع داریم مشاهده می‌کنیم که بحث غیبت از خیلی وقت قبل هم پیش بینی شده بود و هم از زمان بعد از امام رضا ع یعنی از زمان امام جواد ع به بعد این پیش بینی‌ها عملی هم شد یعنی امام جواد ع ارتباطشان با شیعیان کمتر می‌شود و از طریق نواب ارتباط برقرار می‌کردند. امام دهم و یازدهم نیز که اصلا درون عسکر محبوس و محصور بودند و امکان برقراری ارتباط با مردم برایشان خیلی کم بود. خود این مسایل یک مقدار امادگی‌ها و زمینه‌های عملی غیبت را فراهم کرد تا مردم از طریق نایبان و واسطه‌ها با امام بتوانند رابطه برقرار کنند. وی افزود: نکته سوم اینکه مسیله غیبت از زمان امام باقر و امام صادق ع شروع شده بود ولی هر چه جلوتر می‌اییم دستگاه وکلای امام جدی‌تر می‌شود یعنی به امام دهم و یازدهم که می‌رسیم تقریبا امام‌های ما در همه مناطق وکیل‌ها و نمایندگان خاصی داشتند؛ مثلا در منطقه اهواز یا نیشابور قم عراق که هم مسایل معرفتی شیعیان را جواب می‌دادند هم پاسخگوی سیوالات دینی و عملی مردم بودند. این راهی بود که توسط افرادی که نماینده بین امام ع و مردم بودند این ارتباط حفظ شود تا مردم چگونگی ارتباط شان با امام زمان ع را در دوران غیبت بیاموزند. نقش بی نظیر امام حسن عسکری ع در امادگی تشیع برای دوران غیبتحجت الاسلام و المسلمین جباری عضو هیأت علمی موسسه امام خمینی ره پیرامون وظایفی که برعهده امام حسن عسکری ع بود گفت: با توجه به مشهور روایات شهادت امام حسن عسکری ع مصادف است با هشتم ربیع الاول سال دویست و شصت هجری. دوره ان امام بزرگوار دوره‌ای خاص و منحصر به فرد بوده است و وظایفی که به دوش این امام بوده است وظیفی خاص و استثنایی بوده است. اینکه این وظیفه خاص و استثنایی بود دلیلش این بود که امام حسن عسکری ع قرار بود شیعه را وارد یک مرحله جدیدی کند که تا به حال شیعه با ان روبرو نشده بود و ان ماجرای غیبت بود که نقطه عطفی در تاریخ شیعه است. عضو هیأت علمی موسسه امام خمینی ره گفت: شیعه همیشه با امام حاضر روبرو بوده است اما قرار بود بعد از امام حسن عسکری ع با امام غایب روبرو شوند و کار اصلی تبیین این موضوع بر عهده امام عسکری ع بود. اماده کردن شیعیان از ایمه قبل شروع شده بود اما اوج ان در دوره امام عسکری ع بود و از نظر زمانی هم از همه ایمه ع به دوره غیبت نزدیکتر بودند. وی اظهار کرد: ایمه اطهار ع از دوره پیامبر اکرم ص زمینه را اماده کرده بودند و رسول اسلام احادیث فراوانی پیرامون شخصیت مهدی عج و غیبت ایشان بیان کرده‌اند. مرحوم شیخ صدوق در کتاب کمال الدین و تمام نعمه روایاتی که از ایمه اطهار ع که خبر از مهدی عج و حتی دو غبیت وی داده‌اند و فرموده‌اند که یکی از انها طولانی‌تر از دیگری است. اما بیش از همه ایمه اطهار این امام عسکری ع بود که جامعه و شیعیان را اماده دوره غیبت امام می‌کرد و دوره بعد از ایشان ختم به حضور امام و اغاز دوره غیبت می‌شد. این استاد تاریخ اسلام افزود: بخش دیگری از وظیفه خطیر امام حسن عسکری ع اماده سازی شیعیان برای غیبت صغری از طریق وکلا و نایبان امام بود. البته زمینه سازی برای این کار زمان امام صادق ع با راه اندازی شبکه وکالت اغاز شده بود وامام صادق ع با وسعت محل زندگی شیعیان اشخاصی را به عنوان نمایندگان امام به مناطق مختلف می‌فرستادند و این اشخاص کار امام معصوم ع را انجام می‌دادند و واسطه بین مردم و امام معصوم بودند. وی گفت: امام حسن عسکری ع و امام هادی ع گاهی تعمدا ارتباطشان را به صورت مستقیم با شیعیان محدود می‌کردند و انها را به سمت وکلا و نایبان خود می‌فرستادند و به خصوص نزد وکیل برجسته شان عثمان بن سعید عمری می‌فرستادند که بعد وکیل امام زمان عج در دوره غیبت صغری شد. حجت الاسلام جباری در ادامه گفت: نکته دیگر اینکه امام حسن عسکری ع در دوره عباسیان می‌زیست و ان دوره که ان امام بزرگوار با معتمد عباسی هم دوره بود فضای سیاسی و اجتماعی امام حسن عسکری ع همراه با خفقانی بسیار شدید بود و نظارت و کنترل بر ان امام بزرگوار و شیعیان بسیار سنگین بود و در این شرایط سخت از طرفی باید امام عسکری ع برای ادامه جریان امامت جان حضرت مهدی عج را حفظ می‌کردند و از طرفی هم باید شیعیان را از وجود و متولد شدن حضرت مهدی عج اگاه می‌ساختند. وی در پایان گفت: امام عسکری ع برای حفظ شیعه و ادامه امامت نقش دوگانه‌ای را بازی می‌کردند از یک سو وجود حضرت مهدی عج را از عوام شیعیان به خاطر رسیدن خبر به عباسیان و به خطر افتادن جان ان حضرت مخفی می‌کردند و از سوی دیگر به خواص شیعه این تولد را اعلام کردند و انها به محضر حضرت مهدی عج شرفیاب شدند و توانستند به صورت خصوصی و مخفیانه ان حضرت را زیارت کنند که شیخ صدوق این تشرفات شیعیان خاص خدمت حضرت مهدی عج را در کتاب کمال الدین و تمام النعمه اورده‌اند. مطالبی که بیان شد نشان می‌دهد که امام حسن عسکری ع چه نقش بی نظیری در اماده کردن شیعیان برای دوره غیبت و حفظ و ادامه امامت داشته‌اند. منبع: مهر