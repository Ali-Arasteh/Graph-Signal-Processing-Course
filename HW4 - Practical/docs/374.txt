شهادت امام حسن عسگری ع تبیان نظرشهادت امام حسن عسکری در روز هشتم ربیع الاول سال 260 هجری روز دردالودی برای شهر سامرا بود؛ زیرا خبر شهادت امام عسکری در عنفوان جوانی همه جا را فرا گرفت. بازارها تعطیل شد و توده‌های محرومی که محبت خود را نسبت به امام از ترس سرکوب نظام نهان می‌داشتند امروز عنان عواطف خروشان خویش را از کف دادند و شتابان وگریان به سوی خانه امام حرکت کردند. کرامت امام حسن عسکری ععلی بن زید گفت: من اسبی داشتم و بدان می‌نازیدم و در هر جا از او سخن می‌گفتم. یک روز خدمت امام حسن عسکری علیه السلام رسیدم. به من فرمود اسبت چه شدگفتم ان را دارم و هم اکنون بر در خانه شماست. فرمود: تا شب نرسیده اگر خریداری پیدا شد ان را عوض کن و تأخیر مکن. در ان هنگام کسی بر ما وارد شد و رشته سخن را برید. من اندیشناک برخاستم و به خانه رفتم و به برادرم گزارش دادم. در پاسخ من گفت: من نمی‌دانم چه بگویم. از فروشش به مردم دریغم امد. چون شب شد نوکری که ان اسب را تیمار می‌کرد امد و گفت: ارباب اسبت مرد. مرا غم فرا گرفت و دانستم امام از گفتار خود این را در نظر داشته است. گوشه‌ای از زندگی امام حسن عسکرییازدهمین پیشوای متقیان امام حسن عسکری علیه السلام در سال 232 ه. ق چشم به جهان گشود. پدرش امام دهم حضرت هادی علیه السلام و مادرش بانویی پارسا و شایسته به نام حدیثه است که برخی از او با نام سوسن یاد کرده‌اند. از ان جایی که امام حسن علیه السلام به دستور خلیفه عباسی در سامرا در محله عسکر سکونت اجباری داشتند «عسکری» نامیده می‌شود. از مشهورترین القاب حضرت نقی و زکی و کنیه‌اش ابومحمد است. او 22 ساله بود که پدر ارجمندش به شهادت رسید. مدت امامتش شش سال و عمر شریفش 28 سال بود و در سال 260 ه. ق به شهادت رسید و در خانه خود در شهر سامرا کنار مرقد پدر بزرگوارش به خاک سپرده شد. تدبیر امامابوهاشم جعفری می‌گوید: ما در زندان بودیم که امام حسن عسکری علیه السلام و برادرش جعفر را وارد زندان کردند. برای عرض ادب و خدمت به سوی حضرت شتافتیم و دور ایشان جمع شدیم. در زندان مردی عجمی بود و ادعا می‌کرد که از علویان است. امام حسن عسکری متوجه حضور وی شد و فرمود: اگر در جمع شما بیگانه نبود به شما می‌گفتم کی ازاد می‌شوید. انگاه به مرد عجم اشاره فرمود که بیرون برود و او بیرون رفت. سپس فرمود: این مرد از شما نیست. از او برحذر باشید. او گزارشی از انچه گفته‌اید برای خلیفه تهیه کرده است که در لباس‌های اوست. یکی از حاضران او را تفتیش کرد و ان گزارش را که در لباسش پنهان کرده بود پیدا کرد. او مطالب مهم و خطرناکی درباره ما نوشته بود. کوشش‌های علمی امام حسن عسکریگرچه امام حسن عسکری علیه السلام به حکم اوضاع نامساعد و محدودیت بسیار شدیدی که حکومت عباسیان برقرار کرده بود موفق به گسترش دامنه دانش خود در سطح جامعه نشد اما در عین حال در همان فشار و خفقان شاگردانی تربیت کرد که هر کدام به سهم خود در نشر و گسترش معارف اسلام و رفع شبهات دشمنان نقش موثری داشتند. شیخ طوسی ره شاگردان حضرت را متجاوز از صدنفر ثبت کرده است که در میان انها چهره‌های روشن و شخصیت‌های برجسته‌ای مانند احمد اشعری قمی عثمان بن سعید عمری علی بن جعفر و محمد بن حسن صفار به چشم می‌خورند. کرم امام حسن عسکریامام حسن عسکری علیه السلام همچون سایر پدران بزرگوار خود منبع جود و سخا بود و در بسیاری از مواقع قبل از این که کسی چیزی بخواهد او را بی نیاز می‌کرد. از ابویوسف شاعر هم عصر حضرت نقل شده است که گفت: تازه صاحب پسری شده بودم و دستم تنگ بود. کاغذی به عده‌ای نوشتم و از انها کمک خواستم اما از انها ناامید شدم. در این هنگام ابوحمزه فرستاده امام حسن عسکری علیه السلام در حالی که کیسه سیاهی به دست داشت و در ان چهارصد درهم بود بیرون امد و گفت: مولایم فرمود: این مبلغ را برای ان کودک نورسیده صرف کن. خداوند در ان کودک برایت برکت قرار دهد. شکوه و عظمت امامگروهی از عباسیان نزد صالح که از مخالفان حضرت بود رفتند و به او گفتند بر امام سخت بگیر و او را لحظه‌ای راحت نگذار. صالح گفت دو نفر از نانجیب‌ترین مردانی که می‌توانستم پیدا کنم بر او گماشتم. اما ان دو نفر تحت تأثیر او واقع شدند و در عبادت و نماز و روزه کوشا شدند. انها را احضار کردم و پرسیدم در ان مرد چه دیدید انها گفتند چه می‌توانیم بگوییم درباره مردی که روز را روزه می‌گیرد و شب را تماما بیدار است و شب زنده داری می‌کند. نه سخن می‌گوید و نه به جز عبادت به کاری مشغول می‌شود و هنگامی که به او نگاه می‌کنیم زانوانمان به لرزه می‌افتد و حالی به ما دست می‌دهد که نمی‌توانیم خود را نگه داریم. عباسیان هنگامی که این را شنیدند ناامید و سرافکنده برگشتند. پند و نصیحت امام حسن عسکریمحمد بن حسن گفت نامه‌ای به امام عسکری علیه السلام نوشتم و از تنگدستی شکایت کردم سپس با خود گفتم مگر امام صادق علیه السلام نفرمودند که فقر و تنگ دستی با ما بهتر از توانگری با دیگران است و کشته شدن با ما بهتر از زنده ماندن با دشمنان ما است. امام حسن عسکری در پاسخ نوشت: هر گاه گناهان دوستان ما زیاد شود خداوند انها را به فقر گرفتار می‌کند و گاهی از بسیاری از گناهان می‌گذرد. هم چنان که پیش خود گفته‌ای تنگدست بودن با ما بهتر از توانگری با دیگران است. ما برای کسانی که به ما پناهنده شوند پناه گاهیم و برای کسانی که از ما هدایت بجویند نوریم. ما نگهدار کسانی هستیم که برای نجات از گمراهی به ما متوسل می‌شوند.