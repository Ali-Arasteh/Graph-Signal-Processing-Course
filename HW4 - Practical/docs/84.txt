امام حسن عسکری علیه السلام و تشیع در گذرگاه تاریخ ضیاالصالحین امام حسن عسکری علیه السلام و تشیع در گذرگاه تاریخامام حسن عسکری علیه السلام و تشیع در گذرگاه تاریخکد مطلب: 26439 تعداد بازدید: 862 نظرات: 0 3موضوع: دین و اندیشه › قران و عترتبعد از امام علی النقی علیه السلام فرزندش امام حسن عسکری علیه السلام جانشین وی شد و ولادت ان حضرت در مدینه منوره در ماه ربیع الاخر سال 232 هجری بود و در روز جمعه هشتم ماه ربیع الاول سال 260 به شهادت رسید. امام حسن عسکری علیه السلام و تشیع در گذرگاه تاریخبعد از امام علی النقی علیه السلام فرزندش امام حسن عسکری علیه السلام جانشین وی شد و ولادت ان حضرت در مدینه منوره در ماه ربیع الاخر سال 232 هجری بود [ارشاد مفید ص 315 کافی ج 1 ص 509 اعلام الوری ص 349 فصول المهمه ص 266 مناقب ابن شهراشوب ج 4 ص 423 ولی بعضیها سال تولد ان حضرت را در سال 231 نوشته‌اند. ابن جوزی تذکره الخواص ص 203 کشف الغمه ج 3 ص 192 اثبات الوصیه ص 262 عیون المعجزات بحار ج 50 ص 238] و در روز جمعه هشتم ماه ربیع الاول سال 260 به شهادت رسید و طبق بعضی از مأخذ ان حضرت با توطیه معتمد خلیفه عباسی مسموم گردید [اعلام الوری ص 349 دلایل الامامه ص 223 ابن شهراشوب ج 4 ص 421] و ان روز از عمر شریفش 28 سال گذشته بوده و در شهر سامرا در همان خانه‌ای که پدر بزرگوارش مدفون بود ان حضرت را نیز دفن کردند و مزار وی و پدرش امام هادی در ان شهر است. والده ماجده‌اش حدیث یا حدیثه و یا سوسن و به قولی سلیل نام داشت و از زنان صالحه روزگار و دارای عالیترین فضایل نفسانی بود. مسعودی در اثبات الوصیه نوشته که از عالم علیه السلام روایت شده که فرمود وقتی که سلیل مادر امام حسن عسکری نزد امام علی النقی علیهماالسلام امد ان حضرت فرمود: سلیل از افتها گزندها پلیدیها و ناپاکیها محفوظ است. بعد خطاب به او فرمود: به همین زودی خدا حجت خود را به تو عطا می‌کند که زمین را پر از عدل و داد بنماید چنانکه پر از ظلم و ستم شده باشد. انگاه مسعودی می‌افزاید که مادر حسن عسکری علیه السلام در مدینه به ان حضرت حامله شد و او را در همانجا به دنیا اورد ولادت و نشو و نمای امام حسن عسکری علیه السلام نظیر ولادت پدران بزرگوارش بود [اثبات الوصیه ص 262 ترجمه ص 457]. مشهورترین القابش زکی و عسکری است و ان حضرت را مانند پدرش ظاهرا بخاطر این عسکری می‌گفتند که در سامرا که لشگرگاه خلیفه بود می‌زیست [تذکره ابن جوزی ص 202]. شیخ مفید می‌نویسد: امام پس از حضرت هادی علیه السلام فرزندش ابومحمد حسن بن علی علیهما لسلام بود برای این که اوصاف و خصال برتری و فضیلت در او گرد امده بود و در انچه لازمه منصب امامت و مقتضی ریاست است از علم و زهد و کامل بودن در عقل و خرد و عصمت و شجاعت کرم و بزرگواری و بسیاری از اعمال و کرداری که انسان را به خدا نزدیک کند بر همه پیشی گرفته بود از این گذشته طبق نص صریح پدر بزرگوارش درباره امامت او و اشاراتی که ان حضرت درباره خلافت و جانشینی او فرموده بود [ارشاد ص 315]. کلینی به سند خود از ابوبکر فهفکی روایت کرده است که گفت: امام هادی علیه السلام به من نوشت که: ابومحمد ابنی انصح ال محمد عزیزیه و اوثقهم حجه و هو الاکبر من ولدی و هو الخلف و الیه ینتهی عری الامامه و احکامها فما کنت سایلی فسله عنه فعنده ما یحتاج الیه [کافی ج 1 ص 328 327]؛ پسرم ابومحمد از نظر فطرت خیرخواه‌ترین افراد ال محمد و از نظرحجت و برهان معتبرترین انان است او پسر بزرگتر و جانشین من است رشته‌ها و احکام امامت به او می‌رسد پس هر چه می‌خواهی از من بپرسی از او بپرس که تمام احتیاجات شما نزد اوست. ابن قولویه به سند خود از یحیی بن یسار عنبری روایت کرده که حضرت هادی چهار ماه پیش از وفات خود به فرزندش حسن علیه السلام وصیت کرد و مرا با جمعی از دوستان و شیعیان بر ان وصیت گواه گرفت [ارشاد ص 315 کافی ج 1 ص 325 اعلام الوری ص 351]. از داود بن قاسم جعفری روایت شده که گفت: در ان موقعی که محمد فرزند امام علی النقی علیه السلام از دنیا رفت من در خدمت ان حضرت بودم فکر کردم و با خود گفتم قصه امام حسن عسکری علیه السلام هم نظیر قصه اسماعیل و موسی بن جعفر علیهما لسلام است ناگاه دیدم امام عسکری علیه السلام متوجه من شد و فرمود: اری جریان من همان طور است که تو فکر کردی و لو این که برای مخالفان خوشایند نباشد. ابومحمد ابنی الخلف من بعدی عنده ما تحتاجون الیه ومعه اله ومعه اله الامامه و الحمدلله [غیبه الشیخ ص 130 ترجمه اثبات الوصیه ص 458 بحار ج 50 ص 241]؛ پسرم ابومحمد بعد از من خلیفه و امام است و پیش اوست انچه که مردم به ان احتیاج دارند و وسیله امامت با اوست خدا را شکر. همچنین علی بن عمرو نوفلی گوید: من در خدمت امام هادی علیه السلام در صحن خانه‌اش بودم که فرزندش محمد بر ما گذر کرد من به ان حضرت عرض کردم قربانت گردم امام ما پس از شما این است فرمود: نه امام و صاحب شما پس از من حسن است [کافی ج 1 ص 326 325 ارشاد ص 315 غیبه الشیخ ص 130 129]. و نیز سعید بن عبدالله از گروهی از بنی هاشم که یکی از انها حسن بن حسن افطس است روایت می‌کند که گویند: روز وفات محمد بن علی بن محمد پسر بزرگتر امام هادی علیه السلام در منزل حضرت ابوالحسن بودند و او را تسلیت می‌گفتند در صحن منزل برای حضرت فراشی گسترده و مردم اطرافش نشسته بودند که غیر از خادمان و مردم متفرقه در حدود یکصد و 50 تن از خاندان ابوطالب و بنی هاشم و قریش بودند ناگاه امام هادی پسرش حسن بن علی با گریبان چاک زده امد و در طرف راستش ایستاد و ما او را نمی‌شناختیم بعد از مدتی امام هادی علیه السلام متوجه او شد و فرمود: پسرم خدای را شکر کن که درباره تو امری پیش اورد. جوان گریست و خدا را شکرکرد وگفت: اناٰ للٰه و انا الیه راٰجعون و الحمد‌لله رب‌ العالمین و من از خدا تمامیت نعمتش را نسبت به خود از ناحیه شما می‌خواهم ما پرسیدیم اوکیست گفته شد او حسن پسر امام هادی علیه السلام است و او در ان وقت به نظر ما 20 سال یا کمی زیادتر داشت در ان روز ما او را شناختیم و فهمیدیم که امام هادی علیه السلام به امامت و جانشینی او اشاره کرد [کافی ج 1 ص 316 اعلام الوری ص 351 بحار ج 50 ص 245 ترجمه اثبات الوصیه ص 459]. خلاصه روایات درباره وصایت و امامتش زیاد است که در کتب معتبر مذکور است و این مقام گنجایش بیش از این را ندارد. دوران زندگانی حضرت امام حسن عسکری علیه السلامامام حسن عسکری علیه السلام دوران کودکی خود را در خدمت پدر در مدینه منوره گذارند و در سال 235 که سن ان حضرت 4 سال و چند ماه بود با پدر بزرگوارش به عراق حرکت فرمود و حدود 19 سال در سامرا در خدمت پدرش بود تا ان حضرت شهید شد و به مقام امامت و پیشوایی رسید و مدت امامت ان حضرت هم بیش از 6 سال نبود و در این مدت همان مرام و برنامه و خط سیر پدران خویش را دنبال کرد و به علت سختگیری بیش از حد مقام خلافت با تقیه بسیار شدید رفتار می‌کرد و در به روی مردم حتی عامه شیعه بسته جز خواص شیعه کسی را اجازه ملاقات نمی‌داد با این حال اکثر اوقات زندانی بود [ارشاد ص 324 کافی ج 1 ص 512 مناقب ابن شهراشوب ج 4 ص 429]. یک سال و چند ماه که از امامت عسکری گذشت مردم با مهتدی بالله 255 بیعت کردند گرچه او طریق زهد پیش گرفت و ملاهی را از خود دور کرد. و می‌خواست مثل عمر بن عبدالعزیز در میان عباسیان باشد [تاریخ گزیده ص 330] ولی طبق روایت با امام حسن عسکری علیه السلام بدرفتاری کرد و ان حضرت را به زندان انداخت و قصد کشتن او را داشت که خداوند ریشه عمر او را قطع کرد. مسعودی می‌گوید: از ابوهاشم روایت شده که گفت: من با حضرت امام حسن عسکری علیه السلام در زندان مهتدی عباسی بودیم امام عسکری علیه السلام به من فرمود: این مرد ستمکار امشب از دنیا می‌رود خداوند رشته عمر او را قطع کرد و عمرش را به خلیفه بعدی داد من فرزندی ندارم ولی خداوند به همین زودی به لطف وکرم خویش پسری به من عنایت می‌کند ابوهاشم می‌گوید: وقتی که ما ان شب را صبح کردیم ترکها به مهتدی عباسی حمله کردند و عموم مردم هم به جهت این که مهتدی به عقیده گروه معتزله و قدریه معتقد شده بود با انان همکاری کردند و مهتدی بالله را کشتند به جای مهتدی معتمد را نصب کردند و با او بیعت نمودند قبل از این که مهتدی کشته شود او قصد داشت که امام حسن عسکری علیه السلام را شهید کند ولی خدا او را به خودش مشغول کرد تا این که کشته شد و به سوی دردناکترین عذاب خدا حرکت کرد [ترجمه اثبات الوصیه ص 474]. شیخ مفید و دیگران از احمد بن محمد روایت کرده‌اند که گفت: مهتدی عباسی دست به کشتار موالیان ترک و وابستگان خود زد. من نامه به حضرت عسکری علیه السلام نوشتم که: سپاس خدای را که او را از ما به خود مشغول ساخت زیرا من شنیده بودم شما را تهدید کرده و گفته است که من ایشان را از روی زمین بر می‌دارم حضرت عسکری علیه السلام به من نوشت: این سخن عمر او را کوتاهتر کرد از امروز پنج روز بشمار و روز ششم پس از خواری و ذلتی که به او برسد کشته خواهد شد و چنان هم شد [ارشاد ص 324 کافی ج 1 ص 510 اعلام الوری ص 356]. صاحب خرایج از عیسی بن صبیح روایت کرده است که گفت: در زمانی که ما در زندان بودیم امام حسن عسکری علیه السلام را نیز به زندان اوردند و من او را می‌شناختم به من فرمود: تو الان 65 سال و چند ماه و چند روز عمر کرده‌ای تصادفا همراه من کتاب دعایی بود که تاریخ تولد من در ان نوشته شده بود به ان مراجعه کردم دیدم چنان بود که ان حضرت به من خبر داد. بعد فرمود: فرزندی روزی تو شده گفتم: نه فرمود: اللهم ارزقه ولدا یکون له عضدا فنعم العضد الولد خدایا به او فرزندی روزی کن که عضد و بازوی او باشد چه این که فرزند خوب بازویی است. سپس به این شعر متمثل شد: من کان ذا ولد یدرک ظلامته ان الذلیل الذی لیست له عضدهر کس صاحب فرزند باشد داد خود را می‌گیرد ذلیل کسی است که بازو ندارد. راوی می‌گوید: من گفتم تو فرزند داری فرمود: اری به خدا قسم به این زودی خداوند پسری بر من کرامت فرماید که: یملا الارض قسطا و عدلا زمین را از عدل و داد پر کند. اما الان فرزند ندارم ان وقت به این دو شعر متمثل گردید: لعلک یوما ان ترانی کانما بنی حوالی الاسود اللوابد فان تمیما قبل ان یلدالحصی اقام زمانا و هو فی الناس واحد [بحار ج 50 ص 7 276] اری شکوه و عظمت ان حضرت در زندان طوری بود که زندانیان و زندانبانان را به شدت تحت تأثیر قرار می‌داد. با این که زندانبانان ان حضرت را از بدترین اشخاص انتخاب می‌کردند باز در اثر مشاهده حالات روحانی و ملکوتی ان حضرت از ارادتمندان و شیفتگان او می‌گردیدند و این موضوع عباسیان را بیشتر رنج می‌داد. گویند: زمانی که امام حسن عسکری علیه السلام در زندان بود عباسیان و صالح بن علی و دیگر منحرفان از ناحیه اهل بیت به نزد صالح بن وصیف که حضرت در خانه او زندانی بود رفتند و به او گفتند: بر ابومحمد سخت گیری کن و به او روی خوش نشان نده صالح گفت: چه کنم با او من دو مرد از بدترین کسانی که می‌توانستم پیدا کنم بر او گماشتم ان دو نفر در اثر مشاهده رفتار ان حضرت از لحاظ عبادت و نماز و روزه خیلی کوشا شدند من به ان دو نفر گفتم: در او چه خصلت است گفتند: چه می‌گویی درباره مردی که روز را روزه می‌گیرد و تمام شب را عبادت می‌کند نه سخنی می‌گوید و نه به چیزی سرگرم می‌شود چون به او نگاه می‌کنیم رگهای گردن ما می‌لرزد و حالی به ما دست می‌دهد که نمی‌توانیم خود را نگه داریم. عباسیان که این سخنان را چنین شنیدند سرافکنده و نومید برگشتند [کافی ج 1 ص 512 ارشاد ص 324]. مدت 2 سال و چند ماه که از امامت امام عسکری علیه السلام گذشت مهتدی بالله عباسی بر دست غلامان کشته شد و پس از مرگ وی امام فورا ازاد گردید [بحار ج 5 ص 303] و پسر عمش احمد بن جعفر متوکل ملقب به معتمد علی الله به جای وی نشست و این واقعه در سال 256 اتفاق افتاد. معتمد نیز مثل مهتدی بر امام حسن عسکری علیه السلام سخت گرفت و محدویتهای بسیاری بر ان حضرت تحمیل کرد و او را مکرر به زندان انداخت و به دست بدترین و خشن‌ترین زندانبانان سپرد تا او را به بدترین وضع شکنجه نمایند. شیخ مفید و دیگران از جمعی از اصحاب روایت کرده‌اند که امام حسن عسکری علیه السلام را به نحریر خادم مخصوص خلیفه عباسی سپردند تا نزد او زندانی باشد او بر حضرتش سخت گرفت و اذیتش می‌کرد زنش به او گفت: وای بر تو از خدا بترس نمی‌دانی چه شخصی در منزل تو است و شایستگی و خصوصیات اخلاقی حضرت را برای او بیان کرد و گفت: من درباره او بر تو نگرانم مرد گفت: او را میان درندگان می‌اندازم و همین کار را هم کرد و شک نداشتند که درندگان او را خواهند خورد ولی امام را دیدند به نماز ایستاده و درندگان هم دور او حلقه زده‌اند پس دستور داد ان حضرت را به خانه اوردند [ارشاد ص 324 با کمی تفاوت کافی ج 1 ص 513]. شیخ مفید به سند خود از محمد بن اسماعیل علوی روایت کرده که گفت: حضرت عسکری علیه السلام را نزد علی بن اوتاش زندان کردند و این مرد سختترین دشمنان ال محمد بود و بسیار با خشونت نسبت به فرزندان و خاندان ابی طالب رفتار می‌کرد و به او دستور داده بودند هر چه می‌تواند نسبت به او سخت گیری و بد رفتاری کند گوید: بیش از یک روز نگذشت که ان مرد در برابر ان حضرت صورت بر خاک نهاد کنایه از شدت فروتنی است و به جهت احترام وبزرگداشت ان حضرت در برابرش دیده به او نمی‌انداخت و سر به زیر بود و هنگامی که حضرت از پیش او بیرون رفت ان مرد از بهترین شیعیان خوش عقیده و ستایشگران حضرت شده بود [ارشاد ص 322 کافی ج 1 ص 508]. در روایت امده است زمانی که معتمد امام حسن عسکری علیه السلام را زندانی کرد وبه دست علی بن حزین سپرد. معتمد دایما خبر ان حضرت را از علی بن حزین می‌پرسید او می‌گفت: روزها روزه می‌گیرد و شبها نماز می‌خواند. یکی از روزها معتمد از زندانبان سراغ امام را گرفت علی بن حزین همان جواب را گفت. معتمد گفت: همین ساعت به نزد او برو و سلام مرا به ان حضرت برسان و به او بگو ازاد هستی و به منزل خود برگردد. علی بن حزین می‌گوید: من به در زندان امدم الاغ زین کرده‌ای را دیدم خدمت ان حضرت رفتم دیدم که نشسته و لباسهای خود را پوشیده وقتی که مرا دید از جای خود بلند شد من پیغام معتمد را به ان حضرت رساندم ان حضرت سوار شد وقتی که سوار شد کمی توقف کرد. من گفتم: برای چه توقف کردی فرمود: برای این که جعفر هم خارج شود گفتم: معتمد مرا دستور داد تنها ترا ازاد کنم فرمود برو نزد معتمد و به او بگو: من و جعفر از یک خانه خارج شدیم اگر من برگردم وجعفر همراه من نباشد عیبی دارد که بر تو مخفی نیست. زندانبان رفت و برگشت. گفت معتمد جعفر را بخاطر شما ازاد کرده زیرا جعفر را به جهت جنایتی که در حق خود و شما کرده بود و حرفی که درباره شما زده بود زندانی کرده بودم جعفر هم ازاد شد به همراه امام به خانه ان حضرت امد [ترجمه اثبات الوصیه ص 6 475]. طبق نقل مسعودی از محمودی روایت شده که گفت: در ان موقعی که امام حسن عسکری علیه السلام از زندان معتمد خارج شد خط ان حضرت را دیدم که نوشته: یریدون لیطفؤوا نورالله بافواههم و الله متم نوره و لو کره الکافرون [سوره صف ایه 8] می‌خواهند که نور خدا را با دهانشان خاموش کنند خداوند نور خود را کامل می‌کند ولو این که کافران را خوش نیاید [ترجمه اثبات الوصیه ص 478]. از روایات ظاهر می‌شود که امام حسن عسکری علیه السلام در طول 6 سال امامت خود بیشتر اوقات در زندان بود و موقعی هم که در زندان نبود در خفا و تقیه می‌زیست زیرا عباسیان محدودیتهای بسیاری بر ان حضرت تحمیل کرده و او را توسط جاسوسان خود محاصره کرده بودند. و به همین دلیل اکثر شیعیان از تماس ازاد با ان حضرت محروم بودند. تنها برگزیدگان از هوادارانش می‌توانستند شخصا انهم از پشت پرده با ان حضرت تکلم نمایند. بعضیها گفته‌اند: که این عمل مقدمه‌ای بود برای غیبت امام زمان عجل الله تعالی فرجه الشریف که شیعیان به ان عادت کنند و از غیبت امام وحشت نکنند. یا بوسیله نامه با او ارتباط داشته باشند [مناقب ابن شهراشوب ج 3 ص 33 5 صبحی نظریات الامامه ص 394 صبع قاهره 1969 م]. سبب اینهمه فشار این بود که اولا در ان زمان جمعیت شیعه کثرت وقدرتشان غیرقابل توجه رسیده بود بدین جهت مقام خلافت بیش از پیش ایمه را تحت مراقبت در اورده بودند ثانیا مقام خلافت پی برده بود که خواص شیعه برای امام یازدهم فرزند معتقدند و طبق روایاتی که از خود امام یازدهم و هم از پدرانش نقل می‌کنند فرزند او را مهدی موعود می‌شناسند که به موجب اخبار متواتره از طرق عامه و خاصه پیغمبر اکرم خبر داده بود و او را امام دوازدهم می‌دانند از این جهت امام حسن عسکری علیه السلام بیشتر از امامان دیگر تحت مراقبت مقام خلافت در امده بود و خلیفه عباسی تصمیم قطعی گرفته بود که به هر طریق باشد به قضیه امامت شیعه پایان بخشد و در این خانه برای همیشه ببندد. در همین حال و با وجود چنین وضعیت بحرانی امام یازدهم بوسیله سازمان مخفی وکالت با شیعیان در ارتباط بوده و انها را بوسیله وکلا و نمایندگان خود رهبری و راهنمایی می‌کرد. امام در نزد وکلای خود نمونه خط و امضایی داشت که بوسیله ان نامه امام را می‌شناختند [کافی ج 1 ص 513]. مسعودی از محمد بن عبیدالله روایت کرده که گفت: من روزی برای امام حسن عسکری علیه السلام نامه نوشتم ان حضرت را از اختلافات شیعیان و دوستان خبر دادم از ان بزرگوار خواستم که دلیلی اظهار کند در جوابم نوشت: خدای سبحان با مردم عاقل گفتگو می‌کند هیچ کسی به اندازه خاتم پیامبران دلیل و برهان نیاورده ولی ان مردم می‌گفتند: رسول خدا جادوگر و دروغگو است و خدا هم هدایت کرد ان افرادی را که باید هدایت کند اری دل بیشتر مردم بوسیله دلیل و برهان تسکین پیدا می‌کند. موقعی که خدا به ما اجازه دهد تکلم می‌کنیم وقتی که ما را ممنوع کند ساکت می‌شویم. اگر خدادوست نمی‌داشت که حق را ظاهر و اشکار کند پیغمبران مژده دهنده و ترساننده را نمی‌فرستاد که در اوقاتی با حال ضعف و قوت حق را اشکار کنند و در اوقاتی سخن می‌گویند تا امر خدا اجرا شود و حکم پروردگار برای طبقات مختلف مردم نافذ گردد. کسی که بینا باشد راه نجات را طی کند به لطف حق چنگ می‌زند به شاخه محکمی چنگ خواهد زد شک و ریبی نخواهد داشت و غیر از من پناهگاهی برای او نمی‌باشد. طبقه دیگری هستند که حق را از اهل حق نمی‌گیرند انان نظیر مسافر دریا هستند که در موقع موج دریا موج می‌زنند و در موقع سکون دریا ساکن می‌شوند. طبقه دیگری هستند که شیطان بر انان مسلط شده دأب انان این است که اهل حق را برطرف کنند اهل حق را بوسیله باطل و هوا و هوس از بین ببرند انان کافر و ذاتا حسودند. افرادی را که این طرف و ان طرف می‌روند رها کن زیرا چوپان موقعی که بخواهد گوسفندان خود را جمع کند با مختصر تلاشی انها را جمع خواهد کرد راجع به اختلاف دوستان ما نوشته بودید موقعی که درباره امر امامت وصیت و کتابهایی در بین باشد جای شک و تردیدی نخواهد بود کسی که در مجلس قضاوت بنشیند به قضاوت اولی و سزاوارتر است. ان افرادی را که باید محافظت کنی نیکو محافظت کن از طلب ریاست و فاش کردن اسرار برحذر باش زیرا این دو موضوع انسان را به وادی هلاکت خواهد کشید [ترجمه اثبات الوصیه ص 4 463].