نقش امام حسن عسکری ع در ایجاد و تثبیت اندیشه مهدویت ایسنا پایگاه‌های اطلاع‌رسانی خبرگزاری‌ها دانشگاه‌ها روزنامه‌ها استان زنجان سرویس‌های خبری اخرین اخبار شنبه 15 ابان 1400 23: 53 gmt 20: 23 جمعه 23 مهر 1400 12: 27 دسته‌بندی: زنجان کد خبر: 14072316024 خبرنگار: 50166 نقش امام حسن عسکری ع در ایجاد و تثبیت اندیشه مهدویت نقش امام حسن عسکری ع در ایجاد و تثبیت اندیشه مهدویت ‌مدیر حوزه‌های علمیه استان زنجان گفت: امام حسن عسکری ع وظیفه سنگینی در معرفی امام زمان عج و تثبیت اندیشه مهدویت داشت. ایسنا زنجان حجت‌الاسلام جواد جعفری در گفت‌وگو با ایسنا ضمن تسلیت شهادت امام حسن عسکری ع و تبریک اغاز امامت امام زمان عج اظهار کرد: امام حسن عسکری ع در زندگی خود دو نقش بسیار متفاوت را برعهده داشت؛ از یک طرف باید امام بعد از خود را معرفی می‌کرد و از طرف دیگر باید او را از چشم دشمنان پنهان می‌داشت. وی با اشاره به اینکه این دو نقش متضاد کار دشواری بود و امام حسن عسکری ع وظیفه سنگینی در دوران خود برعهده داشت عنوان کرد: کسانی که به صورت جامع به زندگانی این امام بزرگوار توجه نکردند ممکن است دچار شبهه شوند و بگویند امام عسکری ع فرزندی نداشت در حالی که امام فرزند خود را از چشم دشمنان پنهان می‌کرد تا کسی متوجه وجود او نشود و شیعیان و اطرافیان از دستگیری و شکنجه در امان بمانند. مدیر حوزه‌های علمیه استان زنجان یاداور شد: امام حسن عسکری ع در هنگام شهادت مادر خود را وصی قرار داد تا اموالش در اختیار او قرار گیرد. این امر در جهت منحرف کردن اذهان دشمنان بود اما باعث شد دیگران هم تصور کنند امام فرزندی ندارد. حتی سخنان جعفر کذاب برادر امام عسکری ع که می‌گفت برادر من فرزندی ندارد نیز بر ایجاد باور غلط در بین مردم دامن زده بود. وی با اشاره به اینکه خفقان زمان و زمینه‌سازی برای موضوع مهدویت باعث شده بود امام حسن عسکری ع وجود فرزند خود را مخفی کند تصریح کرد: ایشان فرزند خود را در جمع شیعیان مورد اعتماد نشان می‌داد. به عنوان مثال امام عسکری ع در جمعی که نواب اول و دوم عثمان بن سعید و محمد بن عثمان و 40 تن از شیعیان حضور داشتند امام زمان عج را معرفی کرد. این کارشناس دینی ابراز کرد: امام حسن عسکری ع ضمن معرفی امام بعدی می‌فرمود که ایشان غایب خواهد شد؛ لذا اماده کردن مردم برای ارتباط نداشتن با امام عصر ع از کارهای دشوار امام یازدهم بود. سومین کار مهم خبر دادن از نایب امام مهدی عج بود به طوری‌که شیعیان را با خبر می‌کرد تا اگر کاری با امام زمان خود دارند به نایب و وکیل او مراجعه کنند تا دچار مشکل و حیرت نشوند. جعفری با تأکید بر اینکه امام حسن عسکری ع موفق بود و توانست تشییع را حفظ کند اظهار کرد: امام حسن عسکری ع با وجود تقیه شدید فعالیت‌های متعددی کرد تا زمینه برای غیبت امام زمان عج فراهم شود و شیعیان بتوانند به حیات دینی و سیاسی خود ادامه دهند و در سایه ارتباط با نواب از وجود امام بهره ببرند. انتهای پیام دبیر رقیه فرنیا خبرنگار فاطمه تاج‌بخش لینک کوتاه برچسب‌ها: در زمینه انتشار نظرات مخاطبان رعایت چند مورد ضروری است: لطفا نظرات خود را با حروف فارسی تایپ کنید. «ایسنا» مجاز به ویرایش ادبی نظرات مخاطبان است. ایسنا از انتشار نظراتی که حاوی مطالب کذب توهین یا بی‌احترامی به اشخاص قومیت‌ها عقاید دیگران موارد مغایر با قوانین کشور و اموزه‌های دین مبین اسلام باشد معذور است. نظرات پس از تأیید مدیر بخش مربوطه منتشر می‌شود. نظرات شما در حال پاسخ به نظر «» هستید. × لغو پاسخ ارسال ایسنا؛ اخلاق امید اگاهی استفاده از خبر با ذکر منبع مجاز است. خبرگزاری ایسنا © 2021 iranian students news agency.all rights reserved