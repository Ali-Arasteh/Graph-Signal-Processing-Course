صبر و استقامت امام حسن عسکری ع الگویی برای جوانان باشد درگاه اصلی استان قدس رضوی 1400 08 23صبر و استقامت امام حسن عسکری ع الگویی برای جوانان باشدسخنران حرم رضوی گفت: سیره رفتاری و عبادی امام حسن عسکری ع صبر و استقامت و توجه به خدا را در سخت‌ترین شرایط و موقعیت‌ها به همه ما به ویژه جوانان می‌اموزد. به گزارش استان‌نیوز حجت‌الاسلام و المسلمین سید حسین حسینی قمی سخنران حرم رضوی در ویژه برنامه میلاد امام حسن عسکری ع که در رواق امام خمینی ره حرم امام رضا ع برگزار شد با اشاره به حدیثی از امام حسن عسکری ع گفت: ایمان و رفع گرفتاری‌های برادر دینی دو صفتی است که بالاتر از این صفات چیزی نیست. ما محبان اهل بیت عصمت و طهارت ع تا چه اندازه به سیره ایمه عمل می‌کنیم و در رفع حاجات و مشکلات مردم تلاش می‌کنیم. این خطیب حرم مطهر رضوی جود و سخاوت را از دیگر ویژگی‌های بارز سیره اجتماعی این امام ذکر کرد و گفت: امام حسن عسکری ع در یکی از سخت‌ترین دوران‌ تاریخ زعامت و رهبری شیعیان را بر عهده داشتند اما صبر استقامت و نوع رهبری ایشان حتی دشمنان امامت را تحت تاثیر قرار می‌داد. حجت‌الاسلام قمی با بیان اینکه ایمه معصومین ع نمونه‌های عالی تقوا پارسایی پرستش مقاومت و شخصیت والای انسانی هستند تصریح کرد: بیشترین عمر بابرکت این امام همام در زندان‌ها سپری شد اما ایشان به گونه‌ای رفتار کردند که حتی بدترین ماموران زندان نیز تحت تاثیر رفتار ایشان قرار گرفتند و اهل عبادت و دعا و نیایش شدند. سخنران حرم مطهر رضوی به توصیف سیره عبادی امام حسن عسکری ع پرداخت و تصریح کرد: امام عسکری ع در زندان روز را روزه می‌گرفتند و تمام شب را هم بیدار بودند و به هیچ کار و سخنی جز عبادت نمی‌پرداختند. حجت‌الاسلام قمی بیان کرد: امام حسن عسکری ع بسیار جوان بودند و تنها 28 سال در این دنیا عمر کردند اما در همین مدت کوتاه تلاش‌های بسیاری برای رساندن پیام اهل بیت ع به شیعیان داشتند؛ اگر جوانان ما نیز به زندگی و سنت امام حسن عسکری ع توجه ویژه‌ای داشته باشند می‌توانند در دوره جوانی انسانی با ایمان و صاحب علم و دانش باشند. وی تصریح کرد: ایمه اطهار ما در اوج جوانی به مقام امامت رسیدند و با خدا بودند؛ در واقع امامان نه در دوران جوانی بلکه در تمام سنین الگوی راه زندگی ما هستند. برچسب‌ها: