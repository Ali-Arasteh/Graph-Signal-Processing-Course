جلوه‌هایی از شخصیت و کرم امام حسن عسکری ع نسخه چاپی خبر خبرگزاری فارس farsnews گروه: فرهنگ حوزه: اندیشه شماره: 1392180636 تاریخ: 1392 11 19 2: 16 ب. ظ به مناسبت سالروز میلاد یازدهمین نور امامت جلوه‌هایی از شخصیت و کرم امام حسن عسکری ع زمانی که امام حسن عسکری ع وارد زندان شدند و مسیول زندان بزرگی و اخلاق والای ایشان را دید به کلی تغییر عقیده داد به طوری وقتی که حضرت عسکری ع از زندان بیرون امدند یکی از کسانی بود که بیشترین بصیرت را نسبت به مقام والای ان حضرت داشت. به گزارش خبرنگار ایین و اندیشه حضرت امام ابومحمد حسن عسکری ع به دلیل دارا بودن صفات اخلاقی والا یکی از جلو‌ه‌های زیبای رسالت اسلام بود؛ برخورد ان حضرت با دوست و دشمن همواره با مکارم اخلاقی و صفات والا بوده‌ است. این پدیده یکی از بارز‌ترین ساختارهای شخصیتی ان بزرگوار بود که ان را از پدران و جد گرامی خود حضرت رسول ص به میراث برده بود؛ پیامبری که مکارم اخلاقی‌اش همه مردم را در بر گرفته بود. اخلاق بزرگوارانه امام حسن عسکری ع ‌ نیز حتی بر افرادی که با ان حضرت به دشمنی می‌پرداختند تأثیر مثبت داشته و انها را از دشمنی به دوستی و محبت به ان حضرت برمی‌گردانده است. تاریخ‌نویسان نقل کرده‌اند که متوکل شدت دشمنی او با اهل بیت ع ‌ در نزد خاص و عام شناخته شده بود و میزان کینه وی نسبت به حضرت علی ع ‌بارز است دستور داد تا امام عسکری را به زندان انداخته و بر ایشان سختگیری کنند. اما زمانی که ان حضرت وارد زندان شد و مسیول زندان بزرگی و اخلاقی والا و هدایت و صلاح ان حضرت را دید به کلی تغییر عقیده داد تا جایی که برای بزرگداشت و تعظیم ان حضرت هیچ گاه خیره خیره به صورت ان حضرت نگاه نمی‌کرد و هنگامی که حضرت عسکری ع از زندان بیرون امد همین مسیول زندان یکی از کسانی بود که بیشترین بصیرت را نسبت به مقام والای ان حضرت داشت و در میان مردم نیکوترین سخنان را درباره ان حضرت بیان می‌داشت. بزرگواری و کرم امام عسکری ع نمونه‌هایی از روش کریمانه امام عسکری ع که در روایت اسلامی به انها اشاره شده است به شرح ذیل است: شیخ مفید از محمدبن علی‌بن ابراهیم‌بن موسی‌بن جعفر ع روایت کرده است که گفت: روزگاری شد که امر معیشت بر ما بسیار سخت شد پدرم به من گفت بیا تا به سمت این مرد یعنی حضرت عسکری ع ‌ برویم چرا که درباره جود و بخشش او توصیف‌هایی را شنیده است. به او گفتم ایا با او اشنایی دارید پاسخ داد: نه با او اشنا نیستم و تاکنون نیز او را ندیده‌ام. وی می‌گوید ما به نزد ان حضرت رفتیم و پدرم در راه به من گفت چقدر خوب می‌شد تا او دستور دهد به ما پانصد درهم بدهند تا دویست درهم ان را برای لباس دویست درهم ان را برای ارد و صد درهم ان را برای سایر مخارج به مصرف برسانیم. من نیز در دل می‌گفتم تا سیصد درهم به من بدهند تا با صد درهم ان چارپایی خریده و صد درهم ان را به سایر مخارج اختصاص داده و صد درهم دیگر را به لباس اختصاص دهم. و به این ترتیب به منطقه «جبل» مسافرت کنم. محمدبن علی گوید هنگامی که به خانه ان حضرت رسیدیم غلام ایشان خارج شد و گفت: علی‌بن ابراهیم و پسرش محمد داخل شود. هنگامی که ما بر ان حضرت داخل شده و سلام کردیم ان حضرت به پدرم فرمودند: ای علی چه چیز باعث شده که تاکنون به دیدار ما نیایی پدرم عرضه داشت: ‌ ای سرور و مولای من من شرم داشتم از اینکه شما را به این حال ببینم. هنگامی که از نزد او خارج شدیم غلام ان حضرت به سوی ما امد و کیسه‌ای پول به پدرم داد و گفت: این پانصد درهم است دویست درهم برای لباس دویست درهم برای ارد و صد درهم هم برای سایر مخارج همچنین کیسه‌ای هم به من داد و گفت: این سیصد درهم است صد درهم را برای خرید چارپا و صد درهم هم برای لباس اختصاص داده و صد درهم دیگر را برای سایر مخارج مصرف کن. اما به سمت منطقه جبل مسافرت نکن ‌بلکه به منطقه «سوار» مسافرت کن. شیخ مفید ره گوید: ‌ محمد بن علی به منطقه «سوار» رفت و با زنی از ان منطقه ازدواج کرد و کار او انقدر بالا گرفت که درامد روزانه او هزار دینار شد. اما با همه این تفاصیل باز معتقد به وقف در امامت بوده و به امامت حضرت امام حسن عسکری ع معتقد نشد. 2. اسحاق بن محمد نخعی روایت می‌کند که: ابوهاشم جعفری گفت: به حضرت امام ابومحمد حسن عسکری ع نامه‌ای نوشته و در ان از تنگنای زندان و شدت غل و زنجیر شکایت نمودم. ان حضرت در پاسخ من نامه‌ای نوشته و در ان مرقوم فرمودند: تو امروز ظهر در منزل خود نماز می‌خوانی. من در همان روز و در وقت ظهر از زندان ازاد شدم و نماز را در خانه خود خواندم. من از نظر مالی نیز در تنگنا قرار داشتم و می‌خواستم از ان حضرت در همان نامه که برایش نوشته بودم کمک بخواهم اما شرم کردم. هنگامی که به منزل خود رسیدم دیدم ان حضرت مبلغ صد دینار برای من فرستاده و به همراه ان نامه‌ای نوشتند که در ان امده بود: «هر وقت حاجتی داشتی شرم نکن و از من رودربایستی نداشته باش و حاجت خود را از من بخواه که انشاالله به انچه دوست داری خواهی رسید.» 3. از اسماعیل بن محمد علی بن اسماعیل بن علی بن عبدالله بن عباس روایت شده است که گفت: بر سر راه حضرت امام حسن عسکری ع در پشت جاده نشستم. هنگامی که ان حضرت از جلوی من عبور کرد به نزد ان حضرت رفته از فقر و نداری شکایت کرده و قسم یاد کردم که من حتی یک درهم نیز نداشته حتی برای خوردن شام هیچ غذایی ندارم. اسماعیل بن محمد گوید: امام حسن عسکری ع به من فرمود: «تو به خداوند قسم دروغ یاد می‌کنی؛ چرا که دویست دینار در مکانی دفن کرده‌ای اما این سخن برای این نیست که چیزی به تو عطا نکنم. ای غلام ان چه داری به او بده» غلام ان حضرت صد دینار به من داد. سپس ان حضرت رو به من کرده فرمودند: «در وقتی که به شدت به ان دویست دینار که دفن کرده‌ای احتیاج پیدا کردی از دستیابی به ان محروم خواهی شد» اسماعیل گوید: به راستی که کلام ان حضرت به حقیقت پیوست؛ بدین گونه که من صد دیناری را که ان حضرت به من داده بود به مصرف رسانده دوباره شدیدا به پول نیازمند شدم و درهای روزی نیز بر من بسته شد. در این وقت بود که به سراغ محل دفن دینارها رفته انجا را نبش نمودم اما دینارها را در انجا نیافتم. بعدا متوجه شدم که پسرم جای دینارها را فهمیده و ان‌ها را گرفته و فرار کرده است من نتوانستم به چیزی از ان دینارها دست پیدا کنم. انتهای پیام ک