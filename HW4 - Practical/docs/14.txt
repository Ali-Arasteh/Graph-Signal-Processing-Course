ثقلین امام عسکری علیهم السلام و زندانهای طاغوت سه شنبه 28 دی 1400 15 جماد ثانی 1443 سفید کرم ابی خاکستری امام عسکری علیهم السلام و زندانهای طاغوت امام عسکری علیهم السلام و زندانهای طاغوت مقاله‌ای از سید ایت الله احمدی توسط ثقلین در تاریخ 20 بهمن 1394 هرچند حضور اجباری امام حسن ع در محله «عسکر» شهر سامرا که شهرت عسکری را برایش به ارمغان اورد نوعی زندان شمرده می‌شود؛ اما طاغوتیان به این مقدار بسنده نکردند و بارها حضرت را به زندانهای مخوف افکندند. بی تردید این زندانها نتیجه رویارویی ان بزرگوار به چهار خلیفه عباسی المستعین بالله المعتز بالله المهتدی بالله المعتمد بالله بود؛ مبارزاتی که نگاهی گذرا بدان سودمند می‌نماید 1 مرحوم کلینی می‌نویسد: امام عسکری ع را نزد علی بن «نارمش» زندانی کردند. او ناصبی بود و بر ال ابی طالب سخت می‌گرفت. درباریان به وی سفارش کردند که بر حضرت سخت بگیرد؛ ولی هنوز یک روز از زندانی شدن امام نگذشته بود که ابن نارمش تحول یافت و چنان شد که از هیبت و عظمت امام چشم از زمین برنمی داشت. چندی بعد المستعین خلیفه عباسی تصمیم گرفت حضرت را به قتل برساند. او به سعید دربان دستور داد امام ع را سمت کوفه برده در راه نابود سازد. این خبر میان شیعیان منتشر شد. پاکدلان ضمن نامه‌ای حضرت را از این تصمیم اگاه ساختند. امام در پاسخ انان چنین نوشت: من از خدا خواستم این طاغوت را تا سه روز دیگر از میان بردارد. دعای امام به اجابت رسید و روز سوم ترکها المستعین را از خلافت برکنار کردند. 2 ابی هاشم جعفری می‌گوید: من همراه امام عسکری ع در زندان مهتدی بودم. حضرت به من فرمود: ابو هاشم این طاغوت می‌خواهد امشب مرا به قتل برساند؛ ولی در این شب عمرش پایان می‌یابد. او فرزندی ندارد؛ ولی خداوند به من فرزندی عنایت خواهد کرد. خلیفه بامداد به وسیله‌ی ترکان به قتل رسید نااگاهان با معتمد بیعت کردند و ما سالم ماندیم. سالهای زندان بر امام بسیار سخت می‌گذشت. رفتار زندانبانان اغلب بسیار وحشت زا بود. در یکی از زندانها همسر زندانبان شوهرش را نصیحت کرد و ضمن یاداوری شخصیت الهی حضرت او را از بدرفتاری باز داشت. مرد گفت: تصمیم دارم وی را میان درندگان بیفکنم. انگاه از مسؤولان اجازه گرفت و حضرت را میان درندگان افکند. البته درندگان حرمت فرزند فاطمه س را نگاه داشتند و بی هیچ ازاری پیرامونش حلقه زدند. شیخ مفید می‌نویسد: امام عسکری ع را به نحریر یکی از غلامان مخصوص خلیفه و مسیول نگهداری ازحیوانات درنده و شکاری دربار سپردند؛ نحریر بسیار بر او سخت می‌گرفت و ازارش می‌داد. همسرش گفت: وای بر تو از خدا بترس؛ مگر نمی‌دانی چه شخصیتی به خانه‌ات گام نهاده انگاه گوشه‌ای از فضایل حضرت را بازگو کرد و گفت: من در مورد او و رفتاری که با وی می‌کنی بر تو بیمناکم. نحریر گفت: به خدا سوگند او را در میان درندگان خواهم افکند و چنین نیزکرد. پس از مدتی وقتی به جایگاه درندگان مراجعه کرد تا دریابد چه بر سرامام امده دید حضرت میان درندگان به نماز ایستاده است. احمد بن حارث قزوینی می‌گوید: با پدرم در سر من رای سامرا بودیم. پدرم دراصطبل امام عسکری ع کار می‌کرد. مستعین عباسی استری داشت که از نظر زیبایی و زرنگی بی نظیر بود ولی وحشی می‌نمود و سواری نمی‌داد. وقتی تلاش مسوولان برای رام ساختنش بی نتیجه ماند یکی از ندیمان خلیفه گفت: چرا این کار را به حسن ع واگذار نمی‌کنی تا بیاید یاسوار استر شود و رامش سازد یا استر او را هلاک کند و تو اسوده خاطر شوی. خلیفه در پی حضرت فرستاد. پدرم نیز همراه حضرت رفت. پدرم گفت: وقتی وارد شدیم امام نگاهی به استر که در حیاط ایستاده بود افکند پیش رفت و بر کفلش دست نهاد. در این لحظه عرق از پیکر استر سرازیر شد. سپس حضرت نزد مستعین رفت. مستعین او را پیش خویش نشاند و گفت: ابومحمد این استر را مهار کن حضرت به پدرم فرمود: غلام استر را مهار کن. مستعین گفت: خودت مهار کن. حضرت پوستین بر زمین نهاد برخاست بر استر دهنه زد و به جای خویش بازگشت. مستعین گفت: ابومحمد استر را زین کن. حضرت فرمود: غلام زینش کن. اما خلیفه گفت: خودت زینش کن. پس امام برخاست؛ استر را زین کرد و بازگشت. مستعین گفت: ایا صلاح می‌دانی که سوارش شوی حضرت فرمود: اری. انگاه سوارش شد ان را دوانید. سپس برگشت و پایین امد. مستعین گفت: ابومحمد استر را چگونه دیدی فرمود: استری به این خوبی و چالاکی ندیده بودم؛ جز برای خلیفه شایسته نیست. مستعین گفت: خلیفه ان را به شما واگذار کرد. حضرت به پدرم فرمود: غلام استر را بگیر. پدرم گرفت و برد. به هر حال تعیین دفعات و نیز مدت زمان زندانی شدن امام دشوار است اما از برخی نقلهای تاریخی می‌توان دفعات و تا حدودی مقدار زندانی شدن امام علیه السلام را به دست اورد . ظاهرا انحضرت نخستین بار در زمان مهتدی به زندان افتاده است. چرا که بنابر نقلی عباسیان به صالح بن وصیف که مسیولیت زندان امام عسکری علیه السلام را بر عهده داشته است اعتراض کردند و او گفت چه کنم من دو تن از بدترین مردان را که می‌شناختم در زندان بر ابا محمد گمارده‌ام اما اندو در عبادت و نماز و روزه به جای مهمی رسیده‌اند و با توجه به اینکه صالح بن وصیف در سال 256 قمری کشته شده است. و سال 256 قمری دوران حکومت مهتدی عباسی بوده است پس انحضرت در زمان وی به زندان افتاده است. زندگانی امام حسن عسکری ع چنان نقشی در حرکت و رهبری شیعیان داشت که مهتدی عباسی به زندانی کردن انحضرت بسنده نکرد و قصد کشتن انحضرت را داشت اما پیش از این که موفق به این کار شود ترکان بر او شوریدند و او را کشته و معتمد را به جای او نشاندند. بر اساس نقل شیخ طوسی ابو هاشم جعفری نواده جعفر طیار زندانی شدن خود را به همراه امام حسن عسکری ع نقل و تصریح کرده که در زمان مهتدی بوده است. که اگر ان را به جز زندان صالح بن وصیف بدانیم باید زندان دوم امام حسن عسکری ع باشد . همچنین علی بن اوتامش در زمان معتمد برای سومین بار امام حسن عسکری را به زندان افکند که شیخ مفید انرا نقل کرده است . نیز علی بن جزین در دوران معتمد ان حضرت را برای بار چهارم به زندان انداخت. با توجه به مطالب یاد شده و زندانهای مکرر امام حسن عسکری باید بیشتر دوران امامت انحضرت در زندان یا دست کم در وضعیتی دشوار سپری شده باشد به ویژه انکه حکومت عباسی از ولادت فرزند انحضرت به عنوان اخرین حجت الهی مطالبی شنیده بود و شاید می‌خواست مانع ولادت او شود . منبع: سخن تاریخ مجلسی بحار الانوار ج 50 ص 311 . کلمات کلیدی: دیدگاه‌ها: پاسخ دهید  بخش‌های موردنیاز علامت‌گذاری شده‌اند  نشانی ایمیل شما منتشر نخواهد شد. دیدگاه نام ایمیل وبسایت فهرست بخش‌های سایت تازه‌ترین‌ها حجت الاسلام دکتر جانباز؛ 26 دی 1400 حجت الاسلام حسینیان؛ 26 دی 1400 ایت الله صدیقی؛ 25 دی 1400 درس اخلاق ایت الله صدیقی؛ 25 دی 1400 ایت الله صدیقی؛ 21 دی 1400 کلیه حقوق برای پرتال علوم اسلامی ثقلین محفوظ است.