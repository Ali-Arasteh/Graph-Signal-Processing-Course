شرح مختصری از زندگینامه امام حسن عسکری ع مهمترین کار امام یازدهم برای اماده سازی ظهور چه بود دانلود pdfباشگاه خبرنگاران جوان گزارش می‌دهد؛ شرح مختصری از زندگینامه امام حسن عسکری ع مهمترین کار امام یازدهم برای اماده سازی ظهور چه بوددانلود pdfهمزمان با شهادت امام حسن عسکری ع شرح مختصری از زندگینامه ایشان را بخوانید. حوزه قران و عترت گروه فرهنگی باشگاه خبرنگاران جوان با اغاز ماه ربیع الاول و هشتم این ماه به سوگ شهادت یازدهمین اختر تابناک امامت وارد می‌شویم؛ همان فردی که بیشتر عمر شریف خود را در حصر سپری کرد و محل امامتشان در پادگانی نظامی بود. امام حسن عسکری ع از دامن مادری پاک به نام حدیثه چشم به جهان گشود. در نقل‌های گذشته امده این بانوی والامقام را عارفه و صالحه برشمردند و نام او را حدیث یا حدیثه نهادند. «ابومحمد» ملقب به حسن بن علی بن عسکری از فرزندان امام هادی ع است که به واسطه زندگی در منطقه نظامی و تحت نظر بودنشان توسط حکومت وقت به ایشان لقب «عسکری» دادند؛ البته این لقب برای امام هادی ع نیز هست چراکه ایشان هم مانند فرزندنشان در حصر و تحت شدید امنیتی بودند. حجت الاسلام و المسلمین علیرضا صادقی واعظ در گفت‌وگو با خبرنگار حوزه قران و عترت گروه فرهنگی باشگاه خبرنگاران جوان درباره سیره و زندگینامه امام حسن عسکری علیه السلام اظهار کرد: دوران امامت امام حسن عسکری علیه السلام یکی از سخت‌ترین دوران‌های امامت در بین ایمه اطهار علیهم السلام بود؛ ایشان محل سکونتشان در شهر نبود و سامرا که امروزه یکی از شهر‌های عراق محسوب می‌شود به عنوان یک زندان و حصار به حساب می‌امد و محل امامتشان یک پادگان نظامی بود. او با اشاره به حصر امام حسن عسکری علیه السلام گفت: یکی از دلایل ایجاد شرایط امنیتی برای امام پیدا کردن و همچنین از بین حضرت مهدی عج بود. کما اینکه در روز شهادت امام علیه السلام نیز نظامیان به خانه ایشان امدند و سعی در پیدا کردن و از بین بردن حضرت صاحب الزمان داشتند. این کارشناس مذهبی افزود: کار مهم امام حسن عسکری علیه السلام در دوران امامت ایجاد شبکه اجتماعی بین شیعیان بود تا زمینه را برای ظهور مهیا کند. امام علیه السلام در ان شرایط سخت نتوانستند به راحتی تبلیغ کنند اما یارانی در شهر‌های مختلف داشتند که از طریق ان‌ها کلام وحی را به اصحاب خاصه شان می‌رساندند. حجت الاسلام و المسلمین صادقی واعظ ادامه داد: دشمنان تمام تلاش خود را در از بین بردن امام زمان عج به کار بستند. تمام سعی ان‌ها بر این بود که بالاترین شرایط امنیتی را برای امام حسن عسکری فراهم کنند؛ اما حضرت با عبادت و خلق نیکویی که داشتند سعی در هدایت زندانیان داشته و حتی زندانبان‌های بسیاری از ایشان تبعیت می‌کردند. او تاکید کرد: امام حسن عسکری ع در سن 28 سالگی به شهادت رسیدند و این در حالی است که به هنگام شهادت سه نشانه از امام زمان عج را بیان کردند؛ اولین نشانه اقامه نماز بر پیکر امام بود. دومین نشانه جویا شدن از نامه‌های اصحاب و سوم اینکه بداند داخل حمدان چیست. همسر و فرزند امام یازدهمطبق نقل مشهور امام عسکری ع همسری اختیار نکرد و نسل وی تنها از طریق کنیزی ادامه یافت که مادر حضرت مهدی ع است. منابع نام مادر امام مهدی ع را متعدد و مختلف ذکر کرده‌اند. در منابع امده است امام حسن عسکری ع خادمان و کنیزان متعدد رومی و صقلایی و ترک داشت و شاید این اختلاف در نام مادر امام زمان از سویی به سبب تعدد کنیزان و از سوی دیگر به منظور پنهان نگاه داشتن تولد امام مهدی ع بوده است. بر اساس غالب منابع شیعه و سنی تنها فرزند ان حضرت امام زمان عج مسما به «محمد» است. درباره فرزندان حضرت اقوال دیگری هم وجود دارد. برخی او را دارای 3 پسر و 3 دختر شمرده‌اند. خصیبی افزون بر امام مهدی عج از دو دختر به نام‌های فاطمه و دلاله نام برده و ابن ابی الثلج افزون بر ان امام پسری به نام موسی و دو دختر به نام‌های فاطمه و عایشه یا ام موسی را برشمرده است؛ اما در برخی کتب انساب نام‌های ذکر شده خواهران و برادران امام حسن عسکری ع هستند که شاید با فرزندان او خلط شده‌اند. شرایط سیاسی دوران امام حسن عسکری عدوره امامت امام عسکری همزمان با سه خلیفه عباسی بود: معتز عباسی 252 255 ق مهتدی 255 256 ق و معتمد 256 279 ق. در دوره زندگی امام عسکری ع دستگاه عباسی به ابزار دستی برای امیران رقیب تبدیل شده بود و بخصوص فرماندهان نظامی ترک نقش مؤثری در نظام حکومتی داشتند. شاید نخستین موضع سیاسی ثبت شده در زندگی امام حسن عسکری ع مربوط به زمانی باشد که امام حدود 20 سال داشت و پدرش هنوز زنده بود. ایشان در نامه‌ای به عبدالله بن عبدالله بن طاهر از امیران صاحب نفوذ در دستگاه عباسی که از دشمنان مستعین خلیفه وقت به شمار می‌امد خلیفه را فردی طغیانگر خواند و ساقط شدن او را از خدا خواست. این ماجرا چند روز پیش از سقوط مستعین بود. پس از قتل مستعین دشمن او معتز به قدرت رسید و با توجه به اطلاع احتمالی از موضع امام حسن عسکری ع نسبت به خلیفه مقتول در اغاز حکومتش نسبت به ان حضرت و پدرش حداقل در ظاهر رفتار خصومت امیزی نداشت. پس از شهادت امام هادی و جانشینی امام عسکری نیز شواهد حکایت از ان دارد که با وجود محدودیت‌هایی که برای فعالیت‌های ایشان اعمال می‌شده امام از ازادی نسبی برخوردار بوده است. برخی از ملاقات‌های حضرت با شیعیان در اوایل امامت خود این مسیله را تایید می‌کند. اما پس از گذشت یک سال خلیفه به امام بدگمان شد و در سال 255 ق. ایشان را زندانی کرد. امام در دوره یک ساله خلیفه بعدی مهتدی نیز همچنان در زندان بود. با اغاز خلافت معتمد 256 ق که با قیام‌های شیعی رو به رو بود امام از زندان ازاد شد و بار دیگر به سازماندهی اجتماعی و مالی امامیه اهتمام ورزید. این نقش فعال امام ان هم در پایتخت دولت عباسی بار دیگر دستگاه خلافت را نگران کرد. در صفر سال 260 ق امام به دستور معتمد به زندان افتاد و شخص خلیفه روزانه اخبار مربوط به امام را پیگیری می‌کرد. یک ماه بعد امام از زندان ازاد شد ولی تحت الحفظ به خانه حسن بن سهل وزیر مامون در نزدیکی شهر واسط منتقل شد. شهادت امام حسن عسکری عسوابق بازداشت و خطری که همواره از طرف دستگاه حاکم متوجه جان حضرتش بود و اینکه حضرت یک شخصیت مخالف سیاسی به حساب می‌امد و نیز رحلت ان حضرت در سنین جوانی همگی دلیل شهادت ان حضرت می‌باشد. ان حضرت در هشتم ربیع الاول سال 260 هجری توسط سمی که از طرف معتمد خلیفه عباسی به زور به ایشان خورانده شد به شهادت رسیدند. امام حسن عسکری ع را نزد طاغوت عباسی «معتمد» اوردند. او که از احترام جمیع طبقات مردم به امام و مقدم داشتن ایشان بر تمام علویان و عباسیان به تنگ امده بود و از شنیدن فضایل حضرت مالامال از کینه شده بود تصمیم گرفت ایشان را به شهادت برساند؛ لذا زهری کشنده به امام خوراند که بر اثر ان بدن حضرت رنجه گشت و ایشان بستری شدند اما با همه درد و الام جسمانی صبورانه کار خود را به خداوند واگذار کردند. از انجا که امام یک چهره کاملا شناخته شده در سامرا بود هنگام رحلتش هاله‌ای از غم و بهت‌زدگی فضای سامرا را فرا گرفت. احمد بن عبید الله در روایتی که قسمتی از ان پیش از این ارایه شد این صحنه را چنین وصف کرده: وقتی امام عسکری علیه السلام رحلت کرد صدای شیون و فریاد همه جا را فرا گرفت. مردم فریاد می‌زدند: ابن الرضا رحلت کرد. انگاه برای تدفین اماده شدند بازار به حال تعطیل درامد. پدر من وزیر معتمد عباسی بنی هاشم شخصیت‌های نظامی و قضایی و منشیان و مردم به سوی جنازه هجوم اوردند ان روز در سامرا قیامتی برپا بود. انتهای پیام