وجود 42 حدیث از امام یازدهم درباره حضرت حجت عج در موسوعه امام حسن عسکری ع خبرگزاری شبستان رسانه حوزه دین فرهنگ و اندیشه وجود 42 حدیث از امام یازدهم درباره حضرت حجت عج در موسوعه امام حسن عسکری عاستاد حوزه و دانشگاه و مسیول پروژه موسوعه امام حسن عسکری ع گفت: در این موسوعه 42 حدیث نورانی از این امام همام در خصوص حضرت حجت عج و دوران غیبت و ظهور ایشان وجود دارد. به گزارش خبرگزاری شبستان از قم امام حسن عسکری ع یازدهمین پیشوای شیعیان در هشتم ربیع الثانی سال 232 قمری متولد شدند. با وجود همه فشارها و مراقبت‌های بی وقفه حکومت عباسی یک سلسله فعالیت‌های سیاسی اجتماعی و علمی را در جهت حفظ اسلام و مبارزه با افکار ضد اسلامی انجام دادند و مدت زیادی از عمر خود را در زندان‌های خلیفه عباسی گذراند. به مناسبت سالروز میلاد ان حضرت گفتگویی انجام دادیم با حجت الاسلام و المسلمین «مهدی اسماعیلی» استاد حوزه و دانشگاه و مسیول پروژه موسوعه امام حسن عسکری ع که در پی می‌اید. به عنوان اولین سوال بفرمایید دوران امام حسن عسکری ع جامعه در چه شرایطی بودامام حسن عسکری ع در هشتم ربیع الثانی سال 232 در شهر مدینه متولد شدند و در سال 260 هجری قمری نیز به شهادت رسیدند. ایشان سه ساله بودند که همراه پدر بزرگوارشان امام هادی ع از مدینه به منطقه عراق و شهر سامرا تبعید شدند. در واقع خلفای بنی عباس بر اساس روایاتی که از پیامبر اکرم ص داشتند هر چه زمان به دوران امام دوازدهم نزدیک‌تر می‌شد سخت گیری بیشتری علیه خاندان عصمت و طهارت روا می‌داشتند و در ان مقطع زمانی سامرا نه یک شهر بزرگ بلکه در واقع پادگان نظامی بود و چون نسبتا منطقه خوش اب و هوایی بود در برهه‌ای انجا محل خلافت و عمارت قرار داده شده بود. از ان جا که امام دهم و یازدهم در داخل این پادگان و بین لشکری‌ها محصور و به نوعی زندانی بودند لقب عسکریین به ایشان داده‌اند ضمن ان که همه مورخین به این نکته اشاره کرده‌اند که دستگاه خلافت می‌خواست به هر شکلی که شده به این وسیله یا از ولادت امام دوازدهم جلوگیری کند یا لااقل از این مساله مطلع شود که چه زمانی منجی بشریت به دنیا می‌اید تا به خیال خود ایشان را از بین ببرند. امام عسکری ع در سن 22 سالگی به امامت رسیدند و دوران امامت حضرت نیز تنها شش سال طول کشید و ایشان در سن 28 سالگی به شهادت رسیدند. در خصوص فعالیت‌های امام حسن عسگری ع برای اماده سازی مردم برای دوران حضرت مهدی عج بفرمایید. نکته مهمی که نه تنها درباره شخصیت و سیره امام حسن عسکری ع بلکه در ارتباط با همه ایمه اطهار ع صادق است این که امامان ما هیچ گاه با خلفای زمان خود باب مراوده و دوستی و هم نشینی نداشتند و از ان سو هم البته کاری نمی‌کردند که ان‌ها را تحریک کنند در عین حال مبارزات خویش را به شکل مخفیانه علیه دستگاه ظلم و جور در سایه تقیه دنبال می‌کردند. امام حسن عسکری ع علاوه بر تبلیغ دین و ارشاد مردم و توجه دادن جامعه به قران و اهل بیت و ترویج سبک زندگی اسلامی که همه امامان انجام می‌دادند مسیولیت سنگینی نسبت به بقیه ایمه ع بر دوش داشتند و ان هم اماده سازی مردم برای دوران حضرت مهدی عج است که این مساله شامل ولادت ایشان و به خصوص دوران غیبت صغری و غیبت کبری می‌شده است. در واقع یکی از رسالت‌های اصلی ایشان تلاش در جهت مهدی باوری است چه ان که این بزرگوار پدر مصلح کل است ضمن ان که نباید از ابعاد شخصیت معنوی و اخلاقی و مبارزات سیاسی امام حسن عسکری ع نیز غافل شد. امام صادق ع در حدیث معروفی می‌فرمایند: من اگر زنده باشم و مهدی عج ظهور کند خدمت گزار او خواهم بود و این فرمایش حضرت به خوبی نشان از اهمیت مساله دارد و لذا رسالت مهم امام حسن عسکری ع این است که سخت‌ترین کارها را برای نشان دادن امام به دوستان و معرفی ایشان انجام می‌دادند. در خصوص پروژه موسوعه امام حسن عسکری ع بفرمایید. موسوعه امام حسن عسکری ع چند سال پیش به همت بخش حدیث پژوهشکده باقرالعلوم ع قم تدوین و منتشر شد البته این پژوهشکده راجع به همه ایمه اطهار ع مجموعه اثاری را تدوین کرده که با عنوان «موسوعه کلمات» منتشر شده و در اختیار علاقه مندان است و در این مجموعه‌ها صرفا فرمایشات خود حضرات معصومین ع به صورت باب بندی شده و فصل بندی شده اورده شده و در این باره زحمات علمی بسیاری هم کشیده شده است. راجع به امام حسن عسکری ع نیز همین کار انجام شده به طوری که در سال 93 پروژه موسوعه ایشان به همت پژوهشکده باقرالعلوم ع به اتمام رسید و چاپ هم شد اما باید این توضیح را بدهم که در خصوص موسوعه امام حسن عسکری ع دو کتاب چاپ شد به این معنا که نسخه اول توسط دوستان در پژوهشکده منتشر شد و نسخه دوم نیز در زمانی که بنده در ان جا مسیولیت داشتم با بازبینی‌های فراوان و افزودن یک سری احادیثی که از قلم افتاده بود ان هم در سایه تحقیق و کار علمی دقیق انتشار یافت. ایا در موسوعه امام حسن عسگری به مباحث مهدویت اشاره شده استوهابیون و مخالفان شیعه همواره می‌کوشیده‌اند که ولادت و وجود امام مهدی عج را تکذیب کنند و در این راستا از ظرفیت فضای مجازی و رسانه‌ها نیز نهایت استفاده را کرده و می‌کنند. در موسوعه امام حسن عسکری ع چهل و دو سخن و حدیث از ایشان درباره حضرت مهدی ع وجود دارد که شامل ماجرای ازدواج بانو ملیکا یا حضرت نرجس خاتون س با امام یازدهم تا کیفیت و زمان ولادت حضرت حجت عج و دوران امامت و غیبت ایشان است و در این جملات اوصاف و مشخصات حضرت مهدی موعود نیز به چشم می‌خورد. در واقع حضرت با همه سخت گیری‌های دستگاه خلافت عباسی نسبت به این قضایا بسیار پرتلاش بودند و دقت بالایی می‌نمودند که مهم‌ترین مطلب یعنی زمینه سازی برای دوران امام مهدی و توجه دادن ذهن شیعیان و محبان نسبت به این مساله به خوبی انجام شود. هنوز هم متاسفانه عده‌ای در وجود امام زمان عج تشکیک می‌کنند اما اسناد معتبر و روایت‌های حدیثی بسیاری در این باره وجود دارد از جمله احادیثی که از جناب احمد بن اسحاق قمی به دست ما رسیده است؛ ایشان از اصحاب امام یازدهم و از چهره‌های شاخص روات حدیثی و فرد مورد وثوقی است که مسجد امام حسن عسکری ع در قم به دستور امام یازدهم و از سوی ایشان ساخته شده است. ایشان می‌گوید که امام حسن از من دعوت کردند و وقتی به خدمت ایشان رفتم فرزند ایشان یعنی حضرت حجت عج را دیدم که کودکی سه ساله بود و من ایشان را زیارت کردم. امام عسکری ع در واقع این کار را می‌کردند تا مساله جانشینی بعد از ایشان و ولادت مصلح کل برای مردم ثابت شود و دشمنان نتوانند در ذهن محبان و شیعیان تشکیک کنند کما این که احمد بن اسحاق در راه برگشت به قم هر کجا که می‌رسید به دوستان و شیعیان اهل بیت ع مساله را به خوبی تبیین می‌کرد تا مهدی باوری و مهدی یاوری در جامعه زنده بماند. در حدیث معتبری از امام حسن عسکری ع داریم که تأکید کردند فرزندم غیبتی خواهد داشت که در زمان او کسانی که اعتقاد به قران و توحید و امامت و ولایت و دارند نجات پیدا نخواهند کرد مگر کسانی که خدا به ان‌ها توفیق دهد که بر امامت حضرت حجت عج باقی بمانند و این توفیق برای شیعیان و منتظران واقعی حضرت است که برای فرج ایشان دست به دعا برمی دارند تا به خواست خدای متعال هر چه زودتر موعد ظهور منجی عالم بشریت فرا برسد. پایان پیام 414