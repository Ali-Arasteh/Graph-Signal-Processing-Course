شیوه برخورد امام حسن عسکری ع با دروغگویی که فقیر نبود خبرگزاری مهر اخبار ایران و جهان mehr news agency languages فارسی العربیه اردو کوردی türkçe english شنبه 22 ابان 1400 × خبرگزاری مهر اخبار ایران و جهان mehr news agency https: mehrnews.com xn 8 z 9 https: mehrnews.com xn 8 z 9 26 اذر 1397 ‏ 11: 59 کد خبر 4487427 26 اذر 1397 ‏ 11: 59 شیوه برخورد امام حسن عسکری ع با دروغگویی که فقیر نبود حجت الاسلام اعتمادی در برنامه «گفت وگوی فرهنگی» رادیو گفتگو روایتی درباره برخورد امام حسن عسکری ع با دروغگویی که فقیر نبود را نقل کرد. به گزارش برنامه «گفت و گوی فرهنگی» رادیو گفت و گو ویژه ولادت امام حسن عسکری ع با موضوع جایگاه و ویژگی‌های اخلاقی تربیتی شاگردان و با حضور حجت الاسلام و المسلمین رضا فولادی کارشناس مسایل فرهنگی و پژوهشگر و حجت الاسلام و المسلمین زین العابدین اعتمادی کارشناس مسایل فرهنگی و استاد دانشگاه به روی انتن رفت. حجت الاسلام فولادی گفت: امام حسن عسکری ع به عنوان یازدهمین پیشوا و امام شیعیان در زمان سه تن از خلفای عباسی به ویژه معتمد عباسی زندگی کردند. ایشان در سال 232 هجری قمری چشم به جهان گشودند و مدت امامت حضرت سه سال بود و در سن 28 سالگی هم به شهادت رسیدند. کارشناس مسایل فرهنگی افزود: با توجه به اینکه فشارها و محدودیت‌های زیادی بر امام جواد ع امام هادی ع و امام حسن عسکری ع بوده سن هر سه امام خیلی کم بود. امام جواد ع در سن 25 سالگی امام هادی ع 41 سالگی و امام حسن عسکری ع در 28 سالگی به شهادت رسیدند. این پژوهشگر متذکر شد: البته محدودیت‌ها بر امام حسن عسکری ع خیلی بیشتر بود. به این دلیل که شیعه در ان زمان جمعیت زیادی داشت و در اکثر شهرها ساماندهی شده بود. ضمن اینکه فرزند ایشان طبق احادیث وارده همان موعود و منجی اخرالزمان بوده و به خاطر این دو مسیله فشارها بر امام حسن عسکری ع نسبت به دو امام قبل از ایشان شدت بیشتری یافت. حجت الاسلام فولادی بیان داشت: از زمان امام هادی ع مباحثی مانند وکیل نماینده ارتباط از طریق نامه نگاری‌ها و نشانه دادن‌ها اغاز شد و در زمان امام حسن عسکری ع به اوج خود رسید. ایشان فعالیت‌های علمی و سیاسی خود و همچنین زمینه سازی غیبت صغری و غیبت کبری امام زمان عج را از طریق انتخاب نماینده‌ها و وکلا در شهرهای مختلف انجام می‌دادند. این کارشناس مسایل فرهنگی ادامه داد: یکی از دلایل برخوردهای محدود و پنهانی امام حسن عسکری ع فشارهایی بود که در این دوران بر ایشان وارد می‌شد و دلیل دیگر این بود که مردم به برقراری ارتباط با نماینده‌های امام غایب عادت کنند. حجت الاسلام فولادی با اشاره به یک معجزه و داستانی از زندگی امام حسن عسکری ع گفت: امام حسن عسکری ع به ویژه در سال‌های اخر خود زندانی و به عبارتی در حصر خانگی بودند. یک سال شهر سامرا در زمان معتمد عباسی دچار قحطی و خشکسالی شد و مردم سه روز پی در پی نماز باران می‌خوانند اما هیچ خبری از باران نمی‌شد. تا اینکه یک اسقف مسیحی به نام جاثلیق با تعدادی از راهبان برای استغاثه باران رفت. یکی از این راهبان هر وقت دعای باران می‌کرد باران می‌بارید. این مطلب بر خلیفه عباسی ناگوار امد و امام حسن عسکری ع را که در زندان بودند احضار کرد. امام از خلیفه تقاضا کردند که دستور دهید راهبان و مردم برای استغاثه باران بیایند. حضرت به یک تکه استخوان انسانی که در دست راهب بوده اشاره کردند که این را بردارید. سپس حضرت فرمودند این تکه استخوان‌های پیامبران گذشته است که طبق حدیثی از جدم رسول خدا ص «اگر تکه استخوان پیامبری ظاهر شود حتما باران خواهد بارید.» با گرفتن تکه استخوان از دست راهب باران قطع شد و بدین ترتیب امام با این کار خود به همگان ثابت کرد که بارش باران ربطی به دعای این راهب مسیحی ندارد. در ادامه برنامه حجت الاسلام و المسلمین اعتمادی گفت: امام حسن عسکری ع به دلیل محبوس شدن در زندان و قرار گرفتن در محاصره لشکریان بنی عباس به شدت در محدودیت قرار داشتند و به طور مستقیم تحت نظر بودند. وی در ادامه این مطلب افزود: ارتباط حضرت با شیعیان به دلیل به خطر نیفتادن جان شیعیان و زمینه سازی غیبت صغری و کبری امام زمان عج بسیار محدود بود به گونه‌ای که با خواص و غیر خواص هم از پشت پرده مرتبط می‌شدند و در حقیقت با این کار مردم را برای غیبت امام زمان عج اماده می‌کردند. این استاد دانشگاه گفت: در چنین شرایطی شیعیان به نشانه هایی از امام نیاز داشتند و حضرت هم برای ارایه اثار امامت خود بدون اینکه مراجعین سوال کنند پاسخ را به انها می‌دادند و حتی از نیت افراد هم خبر می‌دادند. کارشناس مسایل فرهنگی خاطرنشان کرد: امام حسن عسکری ع یک بار نامه‌ای توبیخی به یکی از یاران خود به اسم اسحاق بن اسماعیل نیشابوری می‌فرستند که این شخص با امام هادی ع هم در ارتباط بوده است. حضرت در این نامه می‌نویسند ما از کارهایی از شما خبر دار شدیم که به این کار راضی نیستیم و خوب است که بیشتر دقت کنید. این نشان دهنده معجزات علمی و اگاه بودن ایشان از احوال شیعیان و نمایندگان خود بود. حجت الاسلام اعتمادی با اشاره به ویژگی‌های اخلاقی امام حسن عسکری ع یاداور شد: روایات متعددی از اعمال و رفتار امام حسن عسکری ع وجود دارد؛ از جمله اینکه درخواست هر شخصی را که به ایشان مراجعه می‌کرد پاسخ می‌دادند و کمک می‌کردند. حضرت به شکل‌های عادی و معجزه وار نیازهای شیعیان و حتی غیرشیعیان و اهل سنت را برطرف می‌کردند. یک بار شخصی در مسیر حضرت قرار گرفت و اظهار نیازمندی کرد. امام به او گفتند که تو دروغ می‌گویی و از این کارت دست بردار. حضرت با اینکه می‌دانستند این شخص فقیر نیست و دروغ می‌گوید اما 100 سکه به او دادند و این یکی از نمونه‌های بزرگواری حضرت و کمک ایشان به مردم است. کد خبر 4487427 https: mehrnews.com xn 8 z 9 کپی شد برچسب‌ها شهر خبر نظر شما شما در حال پاسخ به نظر «» هستید. × لغو پاسخ نظرات حاوی توهین و هرگونه نسبت ناروا به اشخاص حقیقی و حقوقی منتشر نمی‌شود. نظراتی که غیر از زبان فارسی یا غیر مرتبط با خبر باشد منتشر نمی‌شود. نام ایمیل نظر شما لطفا حاصل عبارت را در جعبه متن روبرو وارد کنید 4 + 3 ارسال پربازدیدترین‌ها شهر خبر all content by mehr news agency is licensed under a creative commons attribution 4.0 international license.