امام حسن عسکری علیه السلام ارسال لینک صفحه برای دوستاننام فرستندهگنجینه معارفامام حسن عسکری علیه السلامخلفای عباسی از هیچ گونه اعمال فشار و محدودیتی نسبت به امامان شیعه دریغ نمی‌کردند و این فشارها در عصر امام جواد ع امام هادی ع و امام عسکری ع در سامرا به اوج خود رسید. در این میان فشارها و محدودیت‌ها بر امام حسن عسکری ع به دو دلیل از دو پیشوای دیگر بیش‌تر بود و لذا دوران امامت ان حضرت نسبت به اجداد طاهرینش متفاوت است. ان دو دلیل عبارتند از: اقتدار شیعیان در این زمان و نیز طلیعه تولد امام عصر ع. تاریخ انتشار: 1394 10 28بازدید: 2846منبع: مجله رشد اموزش معارف اسلامی شماره 54 صفحه 7 حسینی علایی محمد ناصرحضرت امام حسن عسکری ع پدر گرامی امام زمان عج روز جمعه هشتم ربیع الاخر سال 232 هجری قمری در مدینه ولادت یافت. در سال تولد ان حضرت چندان اختلاف نظر نیست سیره نویسان ماه و روز تولد ان حضرت را تا حدی متفاوت نقل کرده‌اند. شیخ مفید این ولادت را در ماه ربیع الاول شیخ درمصباح دهم ربیع الاخر [1] و شهید در کتاب دروس خود ان را روز چهارم ربیع الاخر می‌دانند. [2] پدر بزرگوار امام عسکری امام هادی ع و مادر ان حضرت بانویی پاکدامن و نیک سیرت به نام حدیث است که او را سوسن [3] یا سلیل [4] نیز خوانده‌اند. سلیل در لغت به معنای «برکشیده» و «نوشیدنی خالص» است. از این رو نقل شده است هنگامی که مادر امام یازدهم «حدیث» بر امام علی النقی ع وارد شد ان حضرت به او فرمود: «به زودی خداوند متعال از نسل تو فرزندی عطا خواهد کرد که جهان را پر از عدل و داد می‌کند؛ همان طورکه از ظلم و جور پر شده است.» [5] در روایتی دیگر درباره سلیل امده است که: «کانت من العارفات الصالحات.» [6] یعنی: او از اگاهان و شایستگان است. از ان جا که امام عسکری ع به دستور خلیفه عباسی در سامرا در محله «عسکر» مجبور به سکونت شد «عسکری» نامیده شد. کنیه ان حضرت «ابا محمد» و القابش «صامت هادی رفیق سراج مضی شافی مرضی زکی نقی» [7] است. به ان حضرت و پد رو جدش «ابن الرضا» می‌گفتند. [8] امامت امام حسن عسکری ع و خلفای معاصر ان حضرتدر هنگام ولادت ان حضرت واثق [9] عباسی خلیفه بود که حدود هشت ماه بعد به دلیل بیماری مرد. لذا دوران زندگی امام عسکری با خلفای متوکل 248 232 منتصر 6 ماه مستعین 252 248 معتز 255 252 مهتدی 256 255 و معتمد 279 256 و دوران کوتاه امامت ان حضرت همزمان با خلافت سه خلیفه اخیر است. [10] در این دوره ترکان در دربار عباسی به شدت نفوذ یافته و خلفا را زیر سیطره خود برده بودند و اقدامات خلفا در جهت جلب رضایت ان‌ها بود؛ به طوری که ابن طقطقا می‌نویسد: روزی معتز گروهی از همفکران و محرمان اسرار خود را در مجلسی گرد اورد. سپس ستاره شناسی را احضار کرد تا مدت خلافت وی را تعیین کند. در این موقع ظریفی که در مجلس بود گفت: من بیش از ستاره شناس از مدت خلافت و عمر خلیفه اگاهم. ان گاه نظر خود را چنین بیان کرد: تا روزی که ترکان هوادار خلیفه‌اند و دوام حکومت او را بخواهند او بر مسند خلافت مستقر خواهد بود و روزی که مورد خشم انان قرار گیرد و علاقه انان از او قطع شود پایان حکومت او فرا خواهد رسید. [11] المهتدی عمر بن عبد العزیز عباسیاندومین خلیفه عصر امامت امام حسن عسکری ع المهتدی ویژگی خاصی داشت که بر ان اساس نسبت به دو خلیفه قبل و بعد از خود ممتاز می‌شد. از نظر برخی مورخان وی که چهاردهمین خلیفه عباسی نیز بود متعادل‌تر از همه خلفا به خصوص دو خلیفه یاد شده قلمداد می‌شود. مورخان مهتدی را از نظر اخلاق و رفتار بی شباهت به عمر بن عبد العزیز در میان خلفای بنی امیه نمی‌دانند. المهتدی گاهی می‌گفت: در میان خلفای اموی حداقل یک فرد پاکدامن عمر بن عبد العزیز وجود داشته و برای ما بسیار شرم اور است که در میان خلفای عباسی کسی شبیه و مانند او نباشد. از این رو او نیز همچون عمر بن عبد العزیز تا حدودی به شکایات مردم رسیدگی می‌کرد و در غذا و لباس و امور اقتصادی میانه رو بود. او پس از رسیدن به خلافت دربار را از مظاهر تشریفات و اشرافی‌گری پاکسازی و بساط میگساری را جمع کرد. مورخان در این زمینه داد سخن داده و او را به این مناسبت ستوده‌اند. [12] بعضی از مورخان نمونه هایی از اقدامات وی را ثبت کرده‌اند؛ از جمله یعقوبی می‌نویسد: « [المهتدی] خود برای دادرسی می‌نشست و شخصا به کارها رسیدگی می‌کرد و شکایات و گزارش‌ها را به خط توشیح می‌نمود. وی الات لهو و لعب را از میان برد و دانشمندان را مقدم داشت و چنان بود که جامه‌ای می‌پوشید و روزهای بسیاری همان را بر تن داشت و ان را تعویض نمی‌کرد.» [13] عمر بن عبد العزیز در مدت کوتاه خلافت خود کوشید بدعت هایی را که پیشینیان او نهاده بودند منسوخ کند؛ به امر او زشتگویی به علی بن ابی طالب ع بر سر منبرها که از دوره معاویه اغاز شده بود موقوف شد. اهل ذمه را تشویق به مسلمانی کرد تجمل‌ها را ممنوع ساخت و در صرف بیت المال طریق عدالت را پیش گرفت. بخشش‌های فراوانی را که پیش از او معمول شده بود ممنوع کرد و حتی بر خویشاوندان و نزدیکان خود نیز سخت می‌گرفت. مشک موالی نیز به دست وی حل گردید. [14] ایذا امام توسط مهتدیهمان طورکه قبلا گفته شد به نظر می‌رسد انگیزه مهتدی در این حرکت ملاحظات اجتماعی و سیاسی بوده است. او خود این معنا را درک می‌کرد که در جامعه اسلامی افرادی به مراتب بهتر اگاه‌تر و شایسته‌تر از او وجود دارند که با وجود چنین شخصیت هایی او باید زمان کار مسلمانان را به ان‌ها بسپارد و خود از صحنه سیاست و زمامداری کنار برود. او با این حال نتوانست از قدرت دل بکند. شخصی که به قول برخی از مورخان روزها روزه می‌گرفت و با نان و سرکه و نمک افطار می‌کرد [15] باید ان چنان هوس‌های نفسانی خویش را سرکوب کرده باشد که خلافت را به چیزی نخرد. در صورتی که می‌بینیم او تا اخرین لحظه عمر و تا روزی که مانند برادر خود معتز کشته شد بر مسند خلافت تکیه زده بود و حتی اجازه خشک و خالی هم از امام حسن عسکری ع نگرفت تا خلافت خود را مشروع سازد؛ زیرا به هیچ وجه معتقد به مشروعیت امامت امام حسن عسکری ع نبود؛ و خود مهتدی از مصادیق طاغوت محسوب می‌شد. روشن‌ترین گواه بر دنیاطلبی و طغیانگری مهتدی این است که وی امام عسکری ع را به زندان فرستاد و در دوران حکومت او تا شبی که کشته شد امام در زندان به سر می‌برد. مهتدی حتی تصمیم داشت امام را به قتل برساند. [16] روایتی که در مناقب [17] امده و صاحب «بحار الانوار» نیز مفصل‌تر ان را نقل کرده تأییدی بر مطلب یاد شده است. ترجمه روایت بحار چنین است: «صمیری از ابی هاشم روایت کرده است که گفت: من با ابو محمد امام عسکری ع در زندان مهتدی حبس بودم. ابو محمد ع به من فرمود: ای ابا هاشم به خدای عزوجل سوگند که مسلما این طاغوت مهتدی امشب می‌خواهد کاری را انجام دهد که خداوند ان کار را نافرجام می‌گذارد. خداوند مرا زنده نگه می‌دارد و ابی هاشم ادامه می‌دهد: ما بلوای اتراک را مشاهده کردیم که شورشی بر پا کردند و امت نیز ان‌ها را کمک کردند و مهتدی را کشتند و به جایش معتمد را نصب کردند و با او بیعت کردند. و حال ان که مهتدی فشارها و محدودیت‌ها بر امام حسن عسکری ع به دو دلیل از دو پیشوای دیگر بیش‌تر بود و لذا دوران امامت ان حضرت نسبت به اجداد طاهرینش متفاوت است. ان دو دلیل عبارتند از: اقتدار شیعیان در این زمان و نیز طلیعه تولد امام عصر عج عزم خود را جزم کرده بود که ابو محمد ع را به شهادت رساند. خدا او را با خودش مشغول کرد تا این که کشته شد و به عذاب دردناک الهی دچار گشت.» [18] توضیح این که امام به مهتدی لقب طاغوت داده است و عزم مهتدی بر قتل امام که زندانی کردن ان حضرت توسط وی نشانه ان است برحسب این روایت قطعی است. عمر بن مسلم نقل کرده است: «مردی از اهل مصر در سامرا نزد ما امد که به او سیف بن لیث گفته می‌شد و می‌خواست نزد مهتدی درباره زمین کشاورزی که شیخ خادم ان را غصب کرده و وی را از ان بیرون کرده بود دادخواهی کند. به مرد مصری اشاره کردیم که به امام حسن عسکری ع نامه‌ای بنویسد و از ان حضرت درباره کارش راهنمایی بخواهد. قبول کرد و امام ع در پاسخ او نوشت: باید زمینت به تو برگردد. اما موضوع را نزد سلطان مبر زیرا مسلما کسی که زمین در دستش است ترسش از سلطان نسبت به خدا بیش‌تر است و» [19] در این روایت امام به دلیل طغیان مهتدی و طاغوت بودن وی مرد مصری را منع کرد که تظلم نزد سلطان ببرد؛ هرچند که در انتهای روایت تصریح شده است که زمین به صاحب اصلی اش بازگشت. اما این نکته یعنی عدم رجوع به طاغوت حتی برای گرفتن حق ضایع شده قابل توجه است. این موضوع در قران نیز تصریح شده است: «الم‌تر الی الذین یزعمون انهم امنوا بما انزل الیک و ما انزل من قبلک یریدون ان یتحاکموا الی الطاغوت و قد امروا ان یکفروا به و یرید الشیطان ان یضلهم ضلالا بعیدا» [20] یعنی: ایا ندیدی انانی را که به زعم خود به انچه که به تو و پیامبران پیشین نازل شده است ایمان دارند درحالی که می‌خواهند نزد طاغوت تظلم کنند و حال ان که شیطان انان را گمراهی دوری بخشیده استاز انچه بیان شد نکته روشن می‌شود که تصویری که از مهتدی در برخی از کتاب‌های تاریخی امده است [21] تصویری ظاهربینانه و به دور از تحلیل دقیق تاریخی است. متأسفانه این ظاهربینی در بعضی از کتاب‌های سیره نویسان شیعه نفوذ کرده است. به عنوان نمونه باید به روایت مفصلی اشاره کرد که مسعودی در «مروج الذهب» [22] درباره خبر نوف از علی بن ابی طالب ع و به دنبال ان زهد فراوان مهتدی اورده و در منتخب التواریخ [23] نیز بدون تحلیل و با رعایت اختصار امده است. تأثیر روحی امام حسن عسکری ع بر دژخیمانامام حسن عسکری ع از نظر زهد و تقوا و رفتار حسنه در غایت کمال بود و همین امر موجب تزلزل قلبی ستمکاران و البته در برخی موارد اصلاح انان می‌شد. شیخ مفید و برخی دیگر روایت کرده‌اند که: جمعی از بنی عباس داخل شدند بر صالح بن وصیف زمانی که حبس کرده بود امام حسن عسکری ع را و به او گفتند که تنگ بگیر بر او وسعت مده بر او. صالح گفت: من با او چه کنم همانا او را به دست دو نفری سپرده‌ام که بدترین اشخاصی می‌باشند که پیدا کرده‌ام. نام یکی علی بن یارمش و دیگری اقتامش است. اما اینک ان دو نفر در اثر مصاحبت با او اهل نماز و روزه گشته‌اند و در عبادت به مقایم عظیم رسیده‌اند. سپس در همان وقت امر کرد ان دو نفر را اوردند و ایشان را عتاب کرد و گفت: وای بر شما چیست شأن شما با این شخص گفتند: چه بگوییم در حق مردی که روزها را روزه می‌گیرد و شب‌ها را تا صبح مشغول عبادت است تکلم نمی‌کند با کسی و مشغول نمی‌شود به غیر عبادت و هر وقت نظر بر ما می‌افکند بدن ما می‌لرزد و چنان می‌شویم که مالک نفس خود نیستیم و خودداری نمی‌توانیم کنیم. ان گروه چون این را شنیدند برگشتند از نزد صالح؛ در کمال ذلت و به بدترین حالی.» [24] دوران خاص امامت ان حضرتهمان طور که قبلا گفته شد خلفای عباسی از هیچ گونه اعمال فشار و محدودیتی نسبت به امامان شیعه دریغ نمی‌کردند و این فشارها در عصر امام جواد ع امام هادی ع و امام عسکری ع در سامرا به اوج خود رسید. چنان که به دستور همین خلفا این سه پیشوای بزرگ شیعه را که در مرکز حکومت سامرا می‌زیستند به شهادت رساندند: امام جواد ع در سن 25 سالگی امام هادی ع در سن 41 سالگی و امام عسکری ع در سن 28 سالگی. در این میان فشارها و محدودیت‌ها بر امام حسن عسکری ع به دو دلیل از دو پیشوای دیگر بیش‌تر بود و لذا دوران امامت ان حضرت نسبت به اجداد طاهرینش متفاوت است. ان دو دلیل عبارتند از: اقتدار شیعیان در این زمان و نیز طلیعه تولد امام عصر ع. اقتدار شیعیاندر زمان امام حسن عسکری ع بر جمعیت شیعیان در منطقه عراق روزبه روز افزوده می‌شد و لذا فعالیت‌های سری و علنی ان‌ها توجه خلفای وقت را به خود جلب می‌کرد؛ به طوری که برای ان‌ها وجود شیعیان به واقعیتی انکارناپذیر تبدیل شده بود. شیعیان امام عسکری ع را رهبر و مقتدای خود می‌دانستند و حکومت عباسی را حکومت حق می‌دانستند. امام دهم و مخصوصا امام یازدهم نیز با علم به این موضوع با اقتدار بیش‌تری به مبارزه با حکومت می‌پرداختند. شواهد متعددی بر اقتدار شیعیان به ویژه در این دوران ثبت و ضبط است که تنها این نمونه را از کتاب مناقب ال ابی طالب می‌اوریم: پس از شهادت حضرت عسکری ع برادرش جعفر کذاب نزد عبید الله بن خاقان رفت و گفت: مقام و منصب برادرم را به من بده؛ در عوض من سالی بیست هزار دینار برایت می‌فرستم. عبید الله به او تندی کرد و بد گفت و به او گفت: ای نادان سلطان به روی کسانی که به امامت پدر و برادرت معتقدند شمشیر کشید تا ان‌ها را از ان عقیده برگرداند و نتوانست این کار را عملی کند. پس اگر شیعیان پدر وبرادرت تو را امام می‌دانند نیازی به سلطان و غیر سلطن نداری که منصب ان‌ها را به تو دهند و اگر نزد شیعیان این منزلت را نداری به وسیله ما بدان نخواهی رسید و» [25] در «اصول کافی» این داستان ضمن بیان مفصل دیگری امده است که علاقه مندان می‌توانند به ان مراجعه کنند تا به خوبی این ادعا که اقتدار شیعیان در زمان امام حسن عسکری ع بسیار زیاد بوده است برایشان به اثبات برسد. [26] ترس بنی عباس از مهدی موعود عجمسأله مهدویت از زمان پیامبر اکرم ص در بین مسلمانان و خصوصا صحابه و تابعین به طور جدی مطرح بوده است. براساس این اعتقاد فردی از نسل پیامبر و همنام او با لقب مهدی حکومت‌های جایر را سرنگون خواهد کرد. هرچند پرسش‌های بسیار زیادی درباره مهدی از امامان معصوم ع شده است اما همه ان‌ها سؤال هایی درباره جزییات مسأله قیام یعنی کیفیت زمان مکان مدت ظهور و بوده و درباره اصل مهدویت هیچ تردیدی وجود نداشته است. در احادیث فراوانی که مجموعا بالغ بر 3230 حدیث می‌شود [27] به معرفی حضرت مهدی به لحاظ اصل و نسب پرداخته شده است و همگی بر این موضوع تصریح دارند که حضرت مهدی عج از فرزندان امام حسن عسکری ع است. خود امام حسن عسکری ع در 22 حدیث و پدر بزرگوار ان حضرت در شش حدیث به این موضوع اشاره مستقیم دارند که به عنوان نمونه به یک مورد از ان‌ها می‌پردازیم: امام علی النقی ع فرمود: بعد از من فرزندم حسن امام است و بعد از حسن فرزندش همان قایمی است که عدل و دادش تمام زمین را فرا می‌گیرد. [28] اگر برخی از احادیثی را که در علایم ظهور وارد شده است به انچه در قبل گفتیم علاوه کنیم طبیعی است که حکومت بنی عباس تصور کند حضرت قایم عج برای سرنگونی حکومت انها قیام خواهد کرد. به عنوان نمونه به بخشی از یک حدیث بسیار مفصل درباره نشانه‌های ظهور از قول امام جعفر صادق ع دقت کنید: « هرگاه دیدی حق بمیرد و طرفدارانش نابود شوند و دیدی که ظلم همه جا را گرفته و دیدی که قران مهجور شده و درست معنی نمی‌شود و دیدی که کافر به خاطر سختی مؤمن شاد است و دیدی که شراب را اشکارا می‌اشامند و برای نوشیدن ان کنار هم می‌نشینند و از خداوند متعال نمی‌ترسند و دیدی که در میان بنی عباس کارهای زنانگی به وجود می‌اید و دیدی که ثروت بسیار زیاد در راه خشم خدا خرج می‌گردد و دیدی که نشانه‌های برجسته حق ویران شده است در این وقت خود را حفظ کن و از خدا بخواه که از خطرات گناه نجاتت بدهد» [29] با توجه به این زمینه‌ها بود که فرقه‌های گوناگون افرادی را قبل از تولد امام زمان عج مهدی قلمداد می‌کردند. برای مثال «باقریه» به امام محمد باقر ع «ناووسیه» به امام صادق ع «اسماعیلیه» به اسماعیل فرزند موسی بن جعفر ع «محمدیه» به امام محمد بن علی ع گروهی از «امامیه» به امام حسن عسکری ع و علاوه بر این‌ها گروه‌های دیگری نیز به افراد دیگر به عنوان مهدی معتقد بودند. [30] با توجه به انچه گذشت بنی عباس و پیروان انان طبق روایات و اخبار متواتر می‌دانستند مهدی موعود که تار و مار کننده همه حکومت‌های خودکامه است از نسل حضرت امام حسن عسکری ع خواهد بود. به همین دلیل پیوسته مراقب وضع زندگی ان امام بودند تا بلکه بتوانند فرزند او را به چنگ اوردند و نابود کنند همچون تلاش بیهوده فرعونیان برای نابودی موسی. تدابیر امنیتی امام حسن عسکری ع و سختگیری حکومتامام حسن عسکری برای مقابله با شرایط سخت حاکم بر جامعه ان روز و حفظ کیان و اقتدار شیعیان تدابیر مهمی اتخاذ کرد که به عنوان نمونه به دو مورد از ان اشاره می‌کنیم: 1. یکی از یاران امام به نام احمد بن اسحاق می‌گوید: «به حضور امام رسیدم و از او درخواست کردم تا چیزی بنویسد تا من خط او را ببینم تا اگر نامه‌ای از او رسید خطش را بشناسم و دشمن نتواند به نام امام نامه جعل کند. امام فرمود: خط من گاهی با قلم باریک و گاهی با قلم پهن است. اگر چنین تفاوتی مشاهده کردی نگران نباش» [31] 2. یکی از یاران امام می‌گوید: ما گروهی بودیم که وارد سامرا شدیم و مترصد روزی بودیم که امام از منزل خارج شود تا بتوانیم او را در کوچه و خیابان ببینیم امام تحت نظر بوده است. در این هنگام نامه‌ای به این مضمون از طرف امام به ما رسید: هیچ کدام بر من سلام نکنید و هیچ کس از شما به سوی من اشاره نکند؛ زیرا برای شما خطر جانی دارد [32] به دلایل یاد شده فشار و اختناق در مورد پیشوای یازدهم فوق العاده زیاد و نسبت به امامان پیشین شدیدتر بود و از هر طرف او را تحت نظر داشتند. حکومت عباسی به قدری از نفوذ و موقعیت مهم اجتماعی امام نگران بود که امام را ناگزیر کرده بود هر هفته روزهای دوشنبه و پنجشنبه در دربار حاضر شود. [33] دربار عباسی به قدری وحشت داشت که به این مقدار هم کفایت نکرد. معتز امام را بازداشت و زندانی کرد. [34] و حتی به سدید حاجب دستور داد امام را به سمت کوفه حرکت بدهد و در راه او را به قتل برساند. ولی پس از سه روز ترکان خود او را به هلاکت رساندند. [35] پس از او مهتدی نیز امام را بازداشت و زندانی کرد و تصمیم به قتل حضرت داشت که خداوند مهلت نداد و ترکان بر ضد او شوریدند و وی را به قتل رساندند. [36] دم مسیحایی امام حسن عسکری عامام حسن عسکری ع چنان شخصیتی داشت که پرتوی شعاع ان چشم‌ها را خیره می‌کرد و به دیگر بزرگان زمان اجازه نورافشانی نمی‌داد. مطالعه روایت زیر برای اثبات این چند سطر کافی است. بطریق که از طبیبان ری بود روایت کرد: من شاگرد بختیشوع پزشک مخصوص متوکل بودم. روزی امام حسن عسکری ع قاصدی را نزد بختیشوع فرستاد تا یکی از شاگردان زبده خود را نزد ان حضرت بفرستد تا خون ان حضرت را بگیرد و به اصطلاح ان حضرت را حجامت کند. بختیشوع مرا انتخاب کرد و گفت: «نزد ان حضرت برو و بدان که او امروز از داناترین مردم روی زمین است. مبادا از فرمان او تخلف کنی هرچه می‌گوید انجام بده.» زمانی نزد ان حضرت رفتم که برای رگ زدن مناسب بود اما حضرت فرمود: «بمان تا خبرت کنم.» و زمانی که برای رگ زدن مناسب نبود مرا طلبید و دستور داد تشت بزرگی را نیز اماده کردند. فرمود: «رگ میانی دستم را بزن.» ان قدر از ان رگ خون امد که تشت پر شد. فرمود: «رگ را ببند.» بستم. مجدد عصرگاه دستور داد رگ را باز کن. یک تشت دیگر از خون ان حضرت پر شد. در صبحگاه برای بار سوم نیز فرمود همین کار را انجام دهم. وقتی رگ را باز کردم از رگ شیر امد و تشت از شیر پر شد. ان گاه فرمود: ببند. ان رگ را بستم. بعد از این عمل ان حضرت ضمن عذرخواهی جامه‌ای به من بخشید و پنجاه اشرفی به من داد. عرض کردم: «ایا فرمایش دیگری نیز داری» فرمود: «ای بطریق طبیب با راهب دیر عاقول خوش رفتاری کن.» وقتی نزد استادم بختیشوع رفتم و داستان را تعریف کردم گفت: «همه طبیبان می‌دانند که مجموع خون از هفت من تجاوز نمی‌کند و چیزی که تو می‌گویی تعجب اور است و عجیب‌تر از ان روان شدن شیر از رگ هاست.» استاد سه شبانه روز در پی کشف این مطلب در کتاب‌ها فحص و جست وجوی بسیار کرد تا بلکه مطلبی در این باره بیابد ولی چیزی نیافت. بختیشوع گفت: «در این باره کسی جز راهب دیر عاقول نمی‌تواند نظر دهد و کسی از او داناتر نیست.» ان گاه نامه‌ای به ان راهب نوشت و ان را به بطریق داد تا به نزد راهب برود. بطریق گفت: پای دیر رفتم و ان راهب را صدا کردم. راهب گفت: «تو کیستی» پاسخ دادم: «من شاگرد بختیشوع هستم.» زنبیلی را پایین انداخت و من نامه را داخل ان گذاشتم. او زنبیل را بالا کشید و ان نامه را خواند. همان ساعت از دیر پایین امد. از من پرسید: «تو چنین رگی را زدی و چنین اتفاق افتاد» گفتم: «بلی.» گفت: «مرحبا به تو و مادرت.» بر قاطر سوار شد و با من به سامرا امد. یک سوم شب باقی مانده بود که به ان جا رسیدیم. پرسیدم: «به خانه بختیشوع می‌روی یا به خانه اقا» گفت: «به خانه اقا می‌روم.» قبل از اذان صبح به درب منزل اقا رسیدیم. در خودبه خود گشوده شد و غلامی از خانه بیرون امد و پرسید: «کدامیک از شما راهب دیر عاقول هستید» راهب گفت: «من.» غلام گفت: «داخل شو.» به من گفت: «تو بیرون بمان و این دو قاطر را نگه دار.» ان قدر پشت در ماندم تا افتاب بالا امد. در این زمان بیرون امد درحالی که با پوشیدن لباس سفید لباس رهبانیت را از تن بیرون اورده بود و به من گفت: «مرا به منزل بختیشوع ببر.» وقتی بختیشوع وی را دید به سوی وی دوید و گفت: «چه چیزی باعث شده است که از دین مسیحیت خارج شوی» پاسخ داد: «چون مسیح را دیدم به دست او مسلمان شدم.» استادم گفت: «ایا خود مسیح را دیدی» او گفت: «شبیه مسیح را دیدم؛ زیرا چنین رگ زدنی در مورد هیچ کس به غیر از مسیح انجام نگرفته است. و این اقا از نظر معجزه مانند مسیح است.» و تا زنده بود ملازم امام حسن عسکری ع بود. [37] کرامت‌های امام حسن عسکری عدر روایتی امده است که محمد بن علی بن ابراهیم بن موسی بن جعفر گفت: زمانی معیشت بر ما تنگ شد. پدرم به من گفت که بهتر است نزد ابا محمد برویم زیرا شنیده‌ام که ان حضرت سخاوتمند است. من به پدرم گفتم: «چه قدر او را می‌شناسی» گفت: «هرگز ان حضرت را ندیده‌ام ولی ایشان را می‌شناسم.» ان گاه به قصد دیدار ان حضرت از منزل بیرون امدیم. در بین راه پدرم می‌گفت: «اگر ان حضرت پانصد درهم به ما بدهد خیلی خوب است تا دویست درهم از ان را جهت لباس هزینه کنیم و به وسیله دویست درهم دیگر ان دیون خود را بپردازیم و با صد درهم بقیه نفقه خود را تأمین کنیم.» در این حال من با خودم فکر کردم: «ای کاش سیصد درهم هم به من می‌داد تا با صد درهم ان مرکبی و با صد درهم دیگر نفقه و با صد درهم بقیه لباس تهیه کنم و خرج سفر کنم.» وقتی به درب منزل ان حضرت رسیدیم غلام ان حضرت گفت داخل شوید. وقتی نزد ان حضرت رسیدیم امام ع فرمود: «ای علی چرا تا این زمان نزد ما نیامدی و چه عاملی موجب این امر شد» پدرم گفت: «مولای من با این حال خجالت می‌کشیدم که نزد شما شرفیاب شوم.» وقتی از نزد ان حضرت خارج شدیم غلام ایشان کیسه‌ای به پدرم داد که در ان پانصد درهم بود. ان غلام گفت: «دویست درهم برای لباس و دویست درهم برای بدهی و صد درهم از ان را برای نفقه خود صرف کن.» کیسه‌ای هم به من داد که در ان سیصد درهم بود و گفت: «با صدر درهم ان مرکب و صد درهم دیگر لباس و با صد درهم بقیه مخارج سفر خود را تهیه کن. ولی به جای جبل به سوی سورا برو.» راوی می‌گوید: «وی همین کار را کرد و در ان جا زنی را به عقد خود دراورد و در ان جا مال و منال زیادی به دست اورد؛ هرچند وی از مذهب وقفیه دست نکشید و تا اخر عمر بر ان مذهب منحرف باقی ماند.» [38] و در روایت دیگری می‌خوانیم ابو هاشم گفت: به حضور مبارک امام حسن عسکری ع شرفیاب شدم. دیدم ان حضرت مشغول نوشتن کاغذی است و چون وقت نماز رسید ان حضرت کاغذ را بر زمین نهاد و به نماز ایستاد. با کمال حیرت دیدم که قلم همچنان بر روی کاغذ حرکت می‌کند و سطور ان را پر می‌نماید تا امام از نماز فارغ شده و قلم را به دست گرفت و به کارهای دیگرش مشغول شد. [39] شهادت امامبالاخره امام در روز جمعه هشتم ربیع الاول سال 260 هجری قمری به شهادت رسید. مورخان در تاریخ و ایام هفته‌ای که امام در ان روز به شهادت رسیده است گفت وگوی فراوان دارند. عده‌ای روز شهادت را چهارشنبه و گروهی یکشنبه می‌دانند و تعدادی از ان‌ها تاریخ شهادت را اول ربیع الاول و جمعی ماه ربیع الاخر گفته‌اند و در هر صورت در سال شهادت اختلافی نیست و قول صحیح همان است که ذکر شد. [40] شهادت امام عسکری ع با زهری صورت گرفت که به ان بزرگوار خورانده بودند. در روزهای پیش از شهادت خلیفه با اعزام طبیب بر بالین ان حضرت درحالی که ان امام همام روزبه روز ضعیف‌تر می‌شد و اثار درد و رنج در چهره‌اش اشکارتر می‌گردید سعی داشت امور را عادی جلوه دهد و ارادت خود را نسبت به امام به مردم نشان دهد. از این رو به طبیب دستور داده بود که صبح و شام از نزدیک مراقب حال حضرت باشد. بعضی از افراد دیگر را نیز برای انحراف اذهان مردم به خانه ان حضرت می‌فرستاد. پس از شهادت امام نیز حکومت بنی عباس تلاش می‌کرد مرگ ان حضرت را عادی جلوه دهد لذا معتمد عباسی برادر خود عیسی بن متوکل را فرستاد تا بر جنازه ان حضرت نماز گزارد. هنگامی که جنازه را برای نماز روی زمین گذاشتند عیسی نزدیک رفت و صورت ان حضرت را باز کرد و به علویان عباسیان قاضیان نویسندگان و دیگر حاضران نشان داد و گفت: «این ابو محمد عسکری است که به مرگ طبیعی درگذشته است و خدمتگزاران خلیفه نیز شاهد بوده‌اند.» بعد روی جنازه را پوشاند و بر پیکر امام نماز خواند و فرمان داد ان را برای دفن ببرند. روشن است که این نماز جنبه ریاکارانه داشت وطرحی بود که رژیم حاکم برای لوث کردن ماجرای شهادت امام ریخته بود. انچه در میان دانشمندان شیعه مشهور است این است که حضرت مهدی عج به طور خصوصی بر جنازه پدر بزرگوارش امام عسکری ع نماز گزارد [41]؛ زیرا معصوم را جز معصوم تجهیز کفن و دفن نمی‌کند. اگر نگوییم که همه این‌ها به خاطر زیر نظر گرفتن اوضاع و احوال خانه امام حسن عسکری ع برای شناسایی و یافتن فرزند و جانشین بر حق ان حضرت بوده است می‌توان گفت اقدامات یاد شده به خاطر انحراف اذهان عمومی از جنایت جنایتکاران بوده است. امام عسکری ع را در خانه خود در سامرا در کنار مرقد پدرش به خاک سپردند. با شهادت امام سامرا یکپارچه ضجه شد و در سوگ بزرگی فرو رفت. بازارها و مغازه‌ها تعطیل شد و از هر کوی و برزنی صدای ناله برخاست. بنی هاشم دیوانیان امرای لشکری قاضیان شهر شعرا شهود و گواهان و سایر مردم برای شرکت در مراسم تشییع حرکت کردند. سامرا در این روز یاداور صحنه قیامت بود. پی نوشت‌ها [1] منتهی الامال شیخ عباس قمی ص 1016.  [2] منتخب التواریخ سید هاشم خراسانی ص 738.  [3] اصول کافی کلینی ج 1 ص 503.  [4] بحار الانوار ج 50 ص 238.  [5] منتخب التواریخ ص 738.  [6] بحار الانوار ج 50 ص 238.  [7] مناقب ال ابی طالب ج 4 ص 421.  [8] بحار الانوار همان.  [9] تاریخ یعقوبی ج 2 ص 511.  [10] همان ص 546 512.  [11] الفخری ابن طقطقا به نقل از سیره پیشوایان ص 617.  [12] تاریخ الخلفا سیوطی ص 409.  [13] مروج الذهب مسعودی ج 4 ص 97.  [14] تاریخ تحلیلی اسلام سید جعفر شهیدی ص 217 214.  [15] تاریخ الخلفا ص 409.  [16] بحار الانوار علامه مجلسی ج 5 ص 313.  [17] ج 4 ص 430.  [18] بحار الانوار ج 50 ص 313.  [19] مناقب ال ابی طالب ج 4 ص 432.  [20] نسا ایه 60.  [21] تاریخ الخلفا ص 411 409.  [22] ج 4 ص 106.  [24] روضه الواعظین محمد بن حسن فتال نیشابوری ج 1 ص 248.  [25] مناقب ج 4 ص 422.  [26] اصول کافی ج 1 ص 506 503.  [27] موعودی که جهان در انتظار اوست علی دوانی.  [28] دادگستر جهان ابراهیم امینی ص 59.  [29] روضه کافی ص 36 31.  [30] دادگستر جهان ص 50 49.  [31] مناقب ج 4 ص 433.  [32] بحار الانوار ج 50 ص 161.  [33] مناقب ص 434.  [34] بحار الانوار ص 311.  [35] همان ص 313 312.  [36] سیره پیشوایان مهدی پیشوایی ص 23.  [37] بحار الانوار ج 50 ص 261 260.  [38] روضه الواعظین ج 1 ص 247.  [39] منتهی الامال ص 1027.  [40] منتخب التواریخ ص 739.  [41] بحار الانوار ج 50 ص 334 331. کلمات کلیدی: