قرار بود «سید محمد» پس از امام هادی ع امام شود ولی بدا حاصل شد خبرگزاری شبستان رسانه حوزه دین فرهنگ و اندیشه خبرگزاری شبستان یکشنبه 5 دی 1400 الأحد ٢١ جمادی الأولی ١٤٤٣ sunday december 26 2021 http: shabestan.ir detail news 435199 .... content images http: shabestan.ir اللهم کن لولیک الحجه بن الحسن صلواتک علیه و علی ابایه فی هذه الساعه و فی کل ساعه ولیا و حافظا و قایدا و ناصرا و دلیلا و عینا حتی تسکنه أرضک طوعا و تمتعه فیها طویلا خدایا ولی‏ ات حضرت حجت بن الحسن که درود تو بر او و بر پدرانش باد؛ در این لحظه و در تمام لحظات سرپرست و نگاهدار و راهبر و یاری‌گر و راهنما و دیدبان باش تا او را به صورتی که خوشایند اوست ساکن زمین گردانیده و مدت زمان طولانی در ان بهره مند سازی سرویس: زمان: 1393 11 10 14: 19 شناسه خبر: 435199 شبهه‌ای درباره امامت حضرت اباالمهدی علیه السلام؛ خبرگزاری شبستان: امامت پس از امام هادی علیه السلام قرار بود به «محمد بن علی» پسر بزرگتر ایشان برسد. اما او در جوانی و در روزگار پدر از دنیا می‌رود و این منصب بر عهده امام حسن عسکری علیه الاسلام قرار می‌گیرد. حجت الاسلام قاسم خانجانی عضو هییت علمی پژوهشگاه حوزه و دانشگاه د ر گفتگو با خبرنگار از جمله در رابطه با امام حسن عسکری علیه السلام و امامت ایشان گفته شده که فرزند دیگری از ایشان قرار بوده است به امامت برسد. همچنان که در مورد امام صادق علیه السلام نیز گفته می‌شد که قرار بود فرزند بزرگتر ایشان جناب اسماعیل پس از پدر امامت را به عهده بگیرد و چون وی از دنیا رفت امامت به فرزند دیگر امام یعنی امام کاظم علیه السلام رسید. اما این مسایل نوعا از جانب کسانی مطرح می‌شود که علاقه‌ای به امامت ایمه و ادامه هدایت و امامت توسط این بزرگواران ندارند. بنابراین این مبحث تنها در مورد امام حسن عسکری علیه السلام نیست بلکه درباره اسماعیل پسر امام صادق علیه السلام و حتی امام سجاد علیه السلام نیز بیان شده است. به این معنا که قرار بوده امام پس از حضرت سیدالشهدا علیه السلام حضرت علی اکبر باشد اما بدا حاصل شده و امام سجاد سلام الله علیه به امامت رسیده است. وی در باره معنای بدا و اینکه اگر نیاز باشد که در رابطه با امامت حضرت عسکری علیه السلام مورد استفاده قرار بگیرد می‌بایست چه معنایی از ان را معنای صحیح بدانیم گفت: این واژه به معنای اشکار و ظاهر شدن است. یعنی اگر کسی این واژه را به کار برد بدان مفهوم است که ان چیز ظاهر و اشکار شده است. با توجه به این معنا این واژه را در رابطه با خداوند متعال نمی‌توان به کار برد اما در باره افراد اطلاق ان صحیح است. اگر واژه بدا را اشکارشدن معنا کنیم به این مفهوم است که بگوییم خداوند متعال نمی‌دانست و یا برای او اشکار نبود که امام پس از حضرت هادی علیه السلام چه کسی باید باشد فرزند بزرگتر امام هادی ع یعنی سید محمد یا برادر کوچکتر او حسن بن علی علیهم السلام این قطعا صحیح نبوده و گزاره‌ای کاملا اشتباه است. این کارشناس تاریخ اسلام با اشاره به منشأ اصلی رواج این تفکر تصریح کرد: منشا این تفکر روایاتی است که پس از رحلت محمد بن علی برادر بزرگتر امام حسن عسکری علیه السلام و پسر بزرگ امام هادی مطرح شده است. این بزرگوار در واقع همان «سیدمحمد» معروف است که در نزدیکی شهر سامرا گنبد و بارگاه باشکوهی نیز دارد و بسیار قابل احترام و توجه بوده و شیعیان و حتی اهل سنت نیز نسبت به کرامات و عنایات این بزرگوار توجه فراوان دارند. پس از وفات «سیدمحمد» بنا بر نقلی امام هادی علیه السلام خطاب به امام حسن عسکری علیه السلام فرمود: خدا را سپاس بگو و حمد کن که منصب امامت را به تو سپرد. این روایات در منابع و مأخذ ما ذکر شده و اکنون بحثی در درستی یا نادرستی انها نیست بلکه بحث در مضمون و محتوای این روایات است که موجب پیدایش مسیله‌ای به نام «بدا» می‌شود. حجت الاسلام خانجانی افزود: بر اساس این فرمایش برخی اینگونه تصور کرده‌اند که پیش از این قرار بوده امامت به «محمد بن علی» یعنی همان «سید محمد» برسد. اما هنگامی که او از دنیا می‌رود این منصب بر عهده امام حسن عسکری قرار می‌گیرد و لذا امام هادی ع به ایشان می‌فرماید: خدا را سپاس بگو عده‌ای از این ماجرا به عنوان «بدا» یعنی ظاهر شدن حقیقت تعبیر کرده‌اند. اما اگر حتی این مسیله را بپذیریم با توجه به صفات و ویژگی هایی که برای خداوند قایل هستیم و او را دارای جمیع صفات کمالیه می‌دانیم می‌بایست این گونه تعبیر کرد که این روشن و اشکار شدن حقیقت نه برای خدا بلکه برای بندگان خدا رخ داده است. به عبارت دیگر امامت امام عسکری علیه السلام برای خدا مجهول نبوده چرا که اصولا جهل در خدا راه ندارد. بنابراین نمی‌توان گفت این موضوع برای خداوند مبهم بوده که منتظر حوادث بماند تا «محمد بن علی» از دنیا برود و پس از ان روشن شود که امام عسکری به امامت خواهد رسید. بلکه این رفع جهل از بندگان خداست. یعنی افرادی که نمی‌دانستند چه کسی پس از امام هادی علیه السلام امامت مسلمین را بر عهده می‌گیرد و یا به امامت حضرت عسکری اعتقاد پیدا نکرده بودند با رحلت «محمد بن علی» این موضوع برایشان اشکار شد. همچنان که در باره اسماعیل فرزند بزرگتر امام صادق نیز همین مسیله رخ داد و با از دنیا رفتن اسماعیل برای مردم روشن شد که قرار است امامت بر عهده موسی بن جعفر علیه السلام گذاشته شود و امام کاظم ع عهده دار این مسیولیت شد. پژوهشگر و محقق پژوهشگاه حوزه و دانشگاه در ادامه خاطرنشان کرد: اگر می‌بینیم که امام هادی علیه السلام به فرزند خود امام حسن می‌فرماید که شکرگزار این نعمت باشد بدان جهت است که با درگذشت محمد بن علی هر شک و شبهه‌ای که درباره امامت او وجود داشت از اذهان پاک شد یعنی برای همگان روشن شد که ایشان پس از امام هادی علیه السلام مسیولیت رهبری و امامت جامعه را بر عهده دارد نه اینکه این مسیله برای خدا روشن شده باشد. چرا که اصولا به لحاظ کلامی و اعتقادی این بحث به هیچ عنوان در باره خداوند صادق نیست و از نظر ما شیعیان بدا به این معنا اصلا مفهومی ندارد. ما به لحاظ اعتقادی در برخی از موضوعات بدا را درست می‌دانیم که در انجا نیز به معنای اشکار شدن موضوع و رفع جهل برای خدا نیست. چون اگاهی و علم خدا مطلق است و در هیچ زمینه‌ای هیچ نوع محدودیتی ندارد. بنابراین هیچ موضوعی را در هیچ زمانی نمی‌توان برای خدا مطرح کرد که نسبت به ان اگاهی و بینش جدیدی حاصل شود. این گزاره‌ها در رابطه با خدا با مبانی اعتقادی شیعه ثابت شده است. هرچند برخی از فرق اهل سنت حتی بحث تجسیم و تشبیه را در باره خدا مطرح می‌کنند به عنوان مثال امور مطرح شده در ایات قران و روایات مانند دست خدا چشم خدا و یا قدرت خدا را به شکل ملموس و مادی تعبیر می‌کنند و معتقدند چشم خدا یعنی همین چشم مادی البته چشمی که همه چیز را می‌بیند یا دست خدا یعنی دستی که بسیار بلند است وبه همه چیز دسترسی دارد. اما باید توجه داشت که این مسیله و این نوع اعتقاد تنها در برخی از فرق اهل سنت وجود دارد نه همه انها ولی شیعه اصلا به چنین چیزی معتقد نیست. بنابراین بعضی فرق ممکن است بگویند که بدا در رابطه با خداوند یعنی خدا نیز در بخشی از مسایل نسبت به موضوعی اگاهی کاملی ندارد و بایستی اتفاق خاصی رخ دهد تا اگاهی خدا نسبت به ان تکمیل شود. اما این مسیله در اعتقادات شیعه هیچ جایگاهی ندارد. حجت الاسلام خانجانی افزود: بحث بدا در امامت امام عسکری علیه السلام نیز به همین شکل است یعنی با رحلت برادر بزرگتر امام عسکری ع این موضوع تعین پیدا می‌کند که امام پس از حضرت هادی علیه السلام فرزند کوچک‌تر حضرت یعنی حسن بن علی علیهما السلام خواهد بود و موضوع شکرگزاری که امام هادی ع می‌فرمایند از این جهت است که با از دنیا رفتن «محمد» برای مردم و کسانی که در امامت حضرت عسکری تردید داشتند همه چیز واضح و اشکار می‌شود. در اینجا باید یاداور شویم که این مسیله یک تعبیر تحمیلی نیست که ما بخواهیم چیزی یا معنایی را بر لغتی تحمیل کنیم چرا که اگر لغت تاب این معنا را نداشته باشد حتی اگر ما نیز بگوییم صحیح نیست. به عبارت دیگر بدون اینکه لغتی تاب و شأنیت مفهومی را داشته باشد با اصرار ما ان معنا بر لغت بار نمی‌شود. بلکه با توجه به اثبات موضوع علم خدا و امامت متنانسب با مبانی شیعه و از سوی دیگر معنای بدا «مسیله‌ی اشکار شدن و ظهور شی» این موضوع تنها برای فرد اقدام کننده مطرح نیست بلکه برای دیگران نیز به کار می‌رود. همچنان که این موضوع در رابطه با امامت امام سجاد علیه السلام نیز مصداق می‌یابد یعنی امامت ایشان به این دلیل نیست که چون حضرت علی اکبر علیه السلام از دنیا رفت برای خدا اشکار شد که امامت باید به حضرت سجاد علیه السلام برسد. بلکه با شهادت ایشان امامت حضرت سجاد علیه السلام تعین پیدا کرد. همچنان که از سال‌های قبل و در روایات مختلفی حتی از رسول خدا صل الله علیه واله این موضوع نقل شده بود و در همان زمان نیز بسیاری از مسلمانان می‌دانستند که ایمه علیهم السلام 12 تن هستند و در حدیث معروف و مشهور «لوح» نام انها و حتی نام پدر و مادر و برخی خصوصیات انها نیز نقل شده بود. بنابراین وقتی روایتی از پیامبر نقل شده مبنی بر اینکه ایمه علیه السلام 12 تن هستند و نام و مشخصات کامل انها نیز بیان شده است معنا ندارد که مثلا پس از 50 سال که از رحلت پیامبر می‌گذرد به یکباره هنگامی که امام حسین علیه السلام به شهادت می‌رسد قرار باشد که حضرت علی اکبر امام شود ولی چون ایشان در کربلا شهید می‌شود پس امامت به شهادت حضرت سجاد علیه السلام منتقل گردد. ثابت بودن نام مشخصات و تعداد ایمه از مسلمات و مباحث مشهور در اعتقادات و مباحث کلامی شیعه است و در اینجا نیز به این موضوع کمک می‌کند که بدانیم بحث بدا به هیچ وجه به این معنا نیست که امر جدیدی اشکار شده و ظهور پیدا می‌کند و باعث می‌شود تا خداوند نسبت به موضوعی اگاه شده و علمش درباره ان تکمیل شود. پایان پیام 99 ضمیمه: کلید ‫واژه‌ها: نظرات نام: ایمیل: اختیاری متن نظر: ارسال نظرات ارسال شده سرخط خبرهای سرویس استاد حوزه و دانشگاه حکیم زاده با بیان اینکه برای الگوبرداری از حضرت فاطمه س باید پایه‌های اعتقادی خود را تقویت کنیم گفت: اگر به اهل بیت ع و حضرت زهرای مرضیه س اعتقاد داریم باید اصول مهم زندگی انها را بشناسیم و ان را در زندگی خود پیاده کنیم. اخبار برگزیده شبستان copyright © 2015 shabestan news agency.all rights reserved.